{
  "body": [
    {
      "id": 1,
      "title": "زیبای خفته",
      "body": "سالها پیش، در یک امپراتوری زیبا، یک پادشاه و ملکه زندگی می کردن که فقط یک آرزو داشتن! اونا همیشه دعا می کردن:\n\nاوه! خداوند عزیز! خواهش می کنم به ما یک فرزند بده و بعد از اون ما دیگه هیچی از تو نمیخواییم!\n\nیه روز که ملکه در حال شنا کردن در رودخونه بود، قورباغه ای از راه رسید و گفت:\n\nآرزوی تو برآورده میشه! تو بالاخره صاحب فرزند میشی!\n\nو همونطور که قورباغه پیش بینی کرده بود، ملکه یک دختر زیبا به دنیا آورد. پادشاه اونقدر هیجان زده بود که نتونست جلوی خودش رو برای برگزاری یک مهمونی بزرگ برای جشن گرفتن بگیره. او نه تنها دوست\u200Cها و فامیل\u200Cهاد، بلکه پری\u200Cها رو هم به مهمونی دعوت کرد چون فکر میکرد که اونا با شاهزاده کوچولو مهربون هستن و به اون هدیه میدن! اون می\u200Cدونست که سیزده تا پری در کشور زندگی میکنن، اما اون فقط دوازده بشقاب طلایی داشت، برای همین مجبور شد یکی از پری\u200Cها رو به مهمونی دعوت نکنه!\n\nجشن با شکوه برگزار شد. وقتی که جشن به پایان رسید، پری\u200Cها دور شاهزاده خانم جمع شدن و شروع کردن تا به اون هدیه بدن. یکی بهش اخلاق خوب هدیه داد، یکی زیبایی، سومی ثروت، و هدایای دیگه! هرچیزی که شما بتونید فکرش رو بکنید!\n\nولی وقتی که پری یازدهم هدیه\u200Cاش رو داد، سیزدهمین پری که دعوت نشده بود وارد قصر شد! اون خیلی عصبانی بود چون حس میکرد که بهش بی احترامی شده! اون شروع به داد و فریاد کرد:\n\nشاهزاده خانم روز تولد پانزده سالگیش، دستش رو به یک دوک نخ ریسی میزنه و میمیره! و بدون اینکه چیزدیگه\u200Cای بگه برگشت و از قصر بیرون رفت! پری دوازدهم، چون هنوز هدیه اش را نداده بود، جلو اومد. اون نمی تونست نفرین رو از بین ببره، اما هنوز یک کار بود که از دستش برمی\u200Cاومد:\n\nشاهزاده خانم با دست زدن به دوک نمی میره، بلکه صد سال به خواب میره!\n\nپادشاه که از نجات دخترش ناامید شده بود، دستور داد تا تموم دوک های امپراتوری رو آتیش بزنن.\n\nشاهزاده خانم بزرگ شد و تموم هدیه\u200Cهایی که پری\u200Cها بهش داده بودن در صورت و رفتارش مشخص بود. اون آنقدر دوست داشتنی، متواضع، شیرین، و مهربون و باهوش بود که هر کس برای بار اول اونو میدید همون لحظه عاشقش میشد!\n\nاما در پانزدهمین سالگرد تولدش، اون توی قلعه تنها بود و حوصله اش سر رفت و شروع کرد به راه رفتن دور قلعه کرد و توی اتاق\u200Cها سرک کشید که ناگهان چشمش به یک برج قدیمی افتاد. اون از پله\u200Cهای باریک پیچ در پیچرد شد و به یک در کوچیک رسید. یک کلید زنگ زده از قفل در بیرون زده بود. شاهزاده خانوم در رو بایز کرد و توی اتاق پیرزنی با دوک دوک نخ ریسی نشسته بود و داشت نخ میریسید! شاهزاده خانم گفت:\n\nاوه! سلام مادربزرگ! داری چی کار می کنی؟\n\nمن دارم نخ میریسم! من تا حالا همچین چیزی ندیدم! این چیه که اینقدر سریع میچرخه؟\n\nو در همین حین دوک را در دست گرفت و شروع به چرخیدن کرد! اما درست در همون لحظه که دستش دوک رو لمس کرد، از حال رفت و در خوابی عمیق فرو رفت!\n\nوهمه\u200Cی افراد قصر هم به خواب رفتن. پادشاه و ملکه که برگشته بودن و در تالار بزرگ بودن، و تمام دربار با آنها به خواب عمیقی فرو رفتن. اسب\u200Cها در اصطبل، سگ\u200Cها در حیاط، کبوترها روی پشت بام، مگس\u200Cها روی دیوار، همه با هم به خواب رفتن.\n\nسپس دور قصر، پرچینی از خار که هر سال ضخیم تر می شد، درست شد! این پرچین اونقدر ضخیم شد که سرانجام کل قلعه از پنهان شد و چیزی از اون به جز پره روی سقف معلوم نبود!\n\nاز اون لحظه به بعد، شایعه ای در مورد زیبای خفته به کشورهای دیگه رسید و هر از گاهی، بسیاری از شاهزاده\u200Cها می\u200Cاومدن و سعی می کردن به زور از پرچین عبور کنن. اما برای اونا غیرممکن بود که این کار رو انجام بدن، چون خارها به هم چسبیده بودن و شاهزاده\u200Cها در اونا گرفتار میشدن و به طور غم انگیزی از دنیا میرفتن!\n\nسالها بعد، یک شاهزاده به اون کشور اومد. اون توی راه خود از پیرمردی شنید که صد سال است دختری زیبا در پشت اون خارها به خواب رفته! و پادشاه و ملکه و تمام دربار هم با اون به خواب رفتن. پیرمرد به شاهزاده گفته بود که بسیاری از شاهزاده\u200Cها می\u200Cخواستن از پرچین عبور کنن، اما توی خارها گیر کرده و مرده و بودن!\n\nاما شاهزاده جوان با شجاعت گفت:\n\nمن تموم تلاشم را میکنم، من حتما موفق میشم و شاهزاده خانم دوست داشتنی را ملاقات میکنم. پیرمرد که خیلی مهربون بود، سعی کرد شاهزاده رو منصرف کنه، اما اون به حرف\u200Cهای پیرمرد گوش نداد. حالا دیگه صد سال گذشته بود و وقتش بود که شاهزاده خانم از خواب بیدار بشه!\n\nوقتی که شاهزاده به نزدیکی پرچین رسید، اون به پرچینی از گلهای زیبا و دوست داشتنی تبدیل شد که به کناری خم شدن و به پرنس اجازه\u200Cی عبور دادن!\n\nوقتی شاهزاده به حیاط قصر رسید، اسب\u200Cها و سگ\u200Cها را دید که خوابیدن و روی پشت بوم کبوترها سرشون رو زیر بالشون گذاشته بودن و خوابیده بودن. و وقتی به داخل قصر رفت، مگس\u200Cهای روی دیوار خواب بودن و آشپز آشپزخونه دستش رو بلند کرده بود تا غذا رو هم بزنه.\n\nسپس جلوتر رفت و توی تالار دید که همه\u200Cی دربار خوابیدن و بالای سر اونا، پادشاه و ملکه روی صندلی پادشاهی خوابشون برده. اون به راه رفتن ادامه داد! همه جا اینقدر ساکت بود که شاهزاده میتونست صدای پای خودش رو بشنوه!\n\nو سرانجام به برج رسید و از پله\u200Cهای پیچ در پیچ بالا رفت و در اتاق کوچیکی رو که شاهزاده خانم توی اون خوابیده بود باز کرد. و وقتی اون رو دید که توی خواب خیلی زیبا به نظر میرسه، دست اون رو بوسید! و شاهزاده خانم از خواب بیدار شد و چشمانش رو باز کرد و با مهربونی به شاهزاده نگاه کرد. اونا با هم به تالار اصلی رفتن و دیدن که پادشاه و ملکه و همه\u200Cی درباریان از خواب بیدار شدن!\n\nسپس عروسی شاهزاده و شاهزاده خانم با شکوه تمام برگزار شد و اونا تا آخر عمر به خوبی و خوشی زندگی کردن!",
      "src": "../../../assets/images/type-1/1/Untitled-1.jpg"
    },
    {
      "id": 2,
      "title": "گربه چکمه پوش",
      "body": "روزی روزگاری آسیابان فقیری با سه پسرش زندگی می کرد. سالها گذشت و آسیابان قصه ما پیر شد و مرد. اون به جز یک آسیاب و یک الاغ و یک گربه برای پسرانش چیزی باقی نگذاشت. بزگترین پسر آسیاب رو گرفت. وسطی الاغ رو برداشت. پس گربه به پسر کوچیک رسید! پسر جوون با خودش زمزمه کرد:\n\nخب! من این گربه رو میخورم و با خزهاش دستکش درست میکنم! و بعد هم دیگه از دار دنیا هیچی ندارم و از گرسنگی میمیرم! گربه که داشت گوش می داد گفت:\n\nآه سرور عزیزم! اصلا ناراحت نباش! فقط یک کیف و یک جفت چکمه به من بده! اون وقت من بهت ثابت میکنم که اصلا ارثیه\u200Cی بدی نیستم!\n\nپسر کوچک که تموم این سال\u200Cها دیده بود که گربه چقدر زیرکه و برای شکار موش خودش رو به مردن میزنه، با خودش گفت:\n\nاحتمالا این گربه میتونه به من کمک کنه!\n\nپس کیفش رو به گربه داد و آخرین سکه\u200Cهاش را برای خرید یک جفت چکمه برای گربه خرج کرد!\n\nگربه که در چکمه\u200Cها شجاع به نظر می\u200Cرسید، سبوس و ذرت را در کیفش ریخت و کیف رو دور گردنش انداخت. سپس رفت و در نزدیکی یک لونه خرگوش خوابید و وانمود کرد که مرده است. اون منتظر بود که خرگوش\u200Cهای کوچولو بیان و دنبال سبوس و ذرت بگردن! مدتی نگذشت که یک خرگوش شیطون نادون اومد و پرید داخل کیفش. گربه سریع کیف رو بست. گربه که از شکار خرگوش خوشحال بود، به قصر رفت و درخواست کرد که با پادشاه صحبت کنه!\n\nاوه! اعلاحضرت! برای شما یک خرگوش جنگجو آوردم! سرور من، سنت مارکیز کاراباس، به من دستور داد که این رو به شما تقدیم کنم.\n\nپادشاه گفت:\n\nبه اربابت بگو که من متشکرم! این هدیه\u200Cی خیلی خوبیه!\n\nپس از اون، گربه دوباره در مزرعه ذرت پنهان شد، در حالی که کیف خودش رو باز گذاشته بود، و این بار یک کبک خیلی بامزه شکار کرد. اون رفت و کبک رو هم مثل خرگوش به پادشاه هدیه داد! شاه هم کبک رو قبول کرد و مقداری پول و کمی نوشیدنی به گربه داد!\n\nبه این ترتیب، گربه دو سه ماهی برای پادشاه هدیه میبرد و همیشه می گفت که از اربابش، مارکیز کاراباس است. یک روز که به قصر رفته بود، شنید که پادشاه قصد داره با کالسکه به کنار رودخانه بره و دخترش، که زیباترین دختر سرزمین بود رو هم با خودش ببره!\n\nگربه چکمه پوش به اربابش گفت:\n\nاگه به حرف من گوش بدی، خوشبخت میشی! باید بری توی رودخونه، دقیقا جایی که من میگم، حمام کنی!\n\nپسر بدون این که بدونه چرا، این کار رو انجام داد. همونطور که او داشت حمام میکرد، پادشاه از اونجا گذشت و گربه شروع به فریاد زدن کرد:\n\nکمک! کمک! سرور من، مارکیز کاراباس، داره غرق میشه! با این صدا، پادشاه سرش رو از پنجره بیرون آورد و همون لحظه گربه رو شناخت! به نگهبانانش دستور داد که به سرعت به سوی گربه و اربابش مارکینز بروند!\n\nهمونطور که سربازها داشتن به مارکینز کاراباس کمک میکردن تا از رودخونه بیاد بیرون، گربه به پادشاه گفت که وقتی اربابش در حال حمام بوده، چند دزد اومدن و لباس های او را گرفتند. اون با ناله گفت:\n\nدزدها! دزدهای بدجنس!\n\nولی من و شما میدونیم که این گربه\u200Cی باهوش لباس\u200Cهای اربابش رو زیر سنگ قایم کرده بود. پادشاه بلافاصله به نگهبانان کمد لباس خود دستور داد تا سریع بروند و یکی از بهترین کت و شلوارهایش را برای لرد مارکیز کاراباس آماده کنن. پادشاه از ملاقات مارکیز کاراباس خیلی خوشحال شد. پسر جوان در لباس سلطنتی واقعاً خوش تیپ به نظر می\u200Cرسید. دختر پادشاه نگاهی پنهانی به پسر انداخت. و خیلی زود به خاطر اخلاق و زیبایی\u200Cاش عاشق او شد!\n\nپادشاه از او دعوت کرد تا در کالسکه بشینه و با اونا کالسکه سواری کنه. گربه که چون نقشه\u200Cاش داشت موفق میشد، حسابی خوشحال بود،شروع کرد و جلوتر از کالسکه به راه افتاد. پس از مدتی، روستاییانی رو دید که در حال کار در مزرعه بودند:\n\nآه کشاورزهای مهربون! من به شما دستور می دهم که به پادشاه بگویید این مزرعه متعلق به ارباب من مارکیز کاراباس است وگرنه به آن نگهبانان دستور میدم که همه شما رو بکشن!\n\nلحظاتی بعد پادشاه از کشاورزها پرسید:\n\nاین مزرعه که داخلش کار مکنید مال کیه؟!\n\nکشا.رزها هم که از تهدید گربه حسابی ترسیده بودن، جواب دادن:\n\nمتعلق به سرور ما مارکیز کاراباس!\n\nمارکیز گفت:\n\nاعلیحضرت، این مزرعه هر سال محصول زیادی میده!\n\nاونا دوباره شروع به حرکت کردن. گربه که هنوز جلوی آنها راه می رفت با چند روستایی برخورد کرد که در مزرعه\u200Cی ذرت کار میکردن. گربه به اونا گفت:\n\nاوه مردم مهربون، بهتون دستور میدم که به پادشاه بگید که این همه ذرت مال مارکیز کاراباسه، اگر نه من به اون سربازها دستور می دم شما را بکشن.\n\nپادشاه لحظه ای بعد از اونجا رد شد، از روستایی\u200Cها پرسید:\n\nاین مزرعه ذرت متعلق به کیست؟\n\nروستایی\u200Cها پاسخ دادن:\n\nمتعلق به سرور ما مارکیز کاراباس.\n\nشاه به پسر نگاه کرد و گفت گفت:\n\nمن دوست دارم که الان قصر شما رو ببینم!\n\nپسر آسیابان که نمی دونست باید چه جوابی بده، به گربه نگاه کرد. گربه گفت:\n\nآه اعلی\u200Cحضرت! من یک ساعت وقت نیاز دارم که برم و قلعه رو برای حضور شما آماده کنم! بنابراین باید از شما خواهش کنم که اگر مشکلی وجود نداره یک ساعت صبر کنید.\n\nبا این کار از جا پرید و به قلعه\u200Cی غول عظیم الجثه رفت گفت:\n\nمن داشتم به خونه میرفتم و نتونستم بدون این که به شما غول بزرگ ادای احترام کنم، به راهم ادامه بدم!\n\nغول هم به اندازه\u200Cی خودش با ادب برخورد کرد و گربه رو به داخل قلعه دعوت کرد! گربه گفت:\n\nبه من گفتن که تو میتونی خودت رو به هر موجودی که میخوای تبدیل کنی! مثلا یک شیر یا یه فیل!\n\nغول گفت:\n\nدرسته! من میتونم برای این که تو باور کنی، همین الان به یه شیر تبدیل بشم!\n\nو بعد به یک شیر بزرگ تبدیل شد. گربه از دیدن شیری که آنقدر نزدیکش بود اونقدر ترسید که بلافاصله از پرده ها بالا رفت. مدتی بعد، وقتی گربه دید که غول به شکل عادی خودش درآمده، اومد پایین و اعتراف کرد که خیلی ترسیده! بعد با پوزخند گفت:\n\nولی شک دارم که بتونی خودت رو از لشکر پادشاه نجات بدی! اونا دارن میان تا تو رو نابود کنن!\n\nهیولا از پنجره به بیرون نگاه کرد و پادشاه را دید که با سربازانش بیرون منتظرن و گفت:\n\nچیکار کنم؟ چجوری میتونم خودم رو نجات بدم؟\n\nگربه جواب داد:\n\nمن فکر میکنم باید خودت رو به یک حیوون کوچولو تبدیل کنی و قایم بشی!\n\nدر یک چشم به هم زدن، غول خود را تبدیل به موش کرد و شروع به دویدن در اطراف قصر کرد. گربه دنبالش دوید و اون رو شکار کرد و یک لقمه\u200Cی چپ کرد! بعد برای استقبال از پادشاه به سمت در رفت:\n\nاعلیحضرت به قلعه لرد مارکیز کاراباس خوش آمدید!\n\nپادشاه فریاد زد:\n\nچی! ارباب مارکیز! این قلعه هم متعلق به شماست؟ این زیباترین ساختمان در پادشاهی منه! اجازه دهید از داخل بازدید کنم!\n\nمارکیز دستش را به شاهزاده خانم داد و به دنبال شاه رفت. اونا به سالن بزرگ قصر رفتن!\n\nاعلیحضرت که کاملاً مجذوب اخلاق خوب ارباب مارکیز کاراباس و البته دارایی\u200Cهای زیاد او شده بود، گفت:\n\nمن دوست دارم که داماد من باشی، لرد مارکیز کاراباس، البته اگه اشکالی نداره!\n\nمارکیز، پیشنهاد ازدواج پادشاه رو پذیرفت و در همان روز با دخترش ازدواج کرد! کوچکترین پسر آسیابان تبدی به شاهزاده شد و گربه هم از اون روز به بعد مجبور نبود برای غذا دنبال موش\u200Cها بدوه! ",
      "src": "../../../assets/images/type-1/2/Untitled-1-4.jpg"
    },
    {
      "id": 3,
      "title": "اژدهای خجالتی",
      "body": " روزی روزگاری یک چوپان در یک روستای زیبا زندگی میکرد. یکی از روزها، با ترس و لرز به خانه رسید و با گریه و زاری گفت:\n\nچیز وحشتناکی دیدم! به اندازه 4 اسب بزرگ بود و چنگال\u200Cهای بلند و تیز داشت. دم نوک تیز بلند و روی کل بدنش هم فلس های آبی براق داشت!\n\nپسر چوپان رفت و در کتابش جستجو کرد:\n\nبابا انگار تو یک اژدها دیدی!\n\nپدر و مادر پسرک ترسیده بودن اما اون آروم آروم بود!\n\nصبح روز بعد پسر از جایش بلند شد و به سمت تپه رفت چون میخواست ببینه که میتونه با آزدها دوست بشه یا نه! وقتی پسر به تپه رسید، فهمید که اژدها خیلی مهربون و بامزه است! اونا به هم لبخند زدند. بعد پسرک نشست و شروع کرد به سوال پرسیدن از اژدها! اژدها شروع کرد و یک عالمه داستان قدیمی برای پسر تعریف کرد:\n\nدر زمان\u200Cهای قدیم یک عالمه اژدهای خطرناک همه جا وجود داشت. و شوالیه ها باید با اونا می جنگیدند و شاهزاده خانم ها را نجات می دادن!\n\nپسر هر روز برای شنیدن داستان ها برمی گشت. اما بالاخره ساکنین روستا متوجه حضور اژدهای آبی شدن. معلوم بود که اونا حسابی ترسیدن! پسرک پیش اژدها رفت و گفت:\n\nسکانین روستا میخوان از شر تو خلاص بشن!\n\nاژدها گفت:\n\nولی من که آزارم به یک مورچه هم نمیرسه!\n\nاون روز بعد از ظهر پسرک در روستا خبر خیلی بدی شنید! روستاییان می خواستن سنت جورج، قاتل اژدها رو برای مبارزه با اژدها بفرستن!\n\nپسر مستقیم به سمت اژدها دوید و گفت:\n\nاونا میخوان سنت جرج، قاتل اژدها رو برای جنگ با تو بفرستن! اون بلندترین نیزه\u200Cای رو داره که من تا حالا دیدم!\n\nاژدها گفت:\n\nاز اینکه به من گفتی متشکرم! اما من نمی خوام دعوا کنم! پس من فقط توی غار خودم میشینم و منتظر میمونم تا اون بره!\n\nنه! تو هیچ چاره\u200Cای نداری! مردم دوست دارن که یه دعوای درست و حسابی ببینن!\n\nاما اژدها خمیازه کشید:\n\nمن مطمئنم که تو این مشکل رو حل میکنی!\n\nپسر یواشکی به روستا برگشت. اونجا چندتا از روستاییان رو دید که در مورد اژدهای خطرناک صحبت می کردن:\n\nمیدونستید که اون فقط ده تا گوسفند برای صبحونه میخوره؟\n\nآره! منم شنیدم که چندتا خونه رو آتیش زده!\n\nپسر با عصبانیت فریاد زد:\n\nاین یه دروغه! آزار اون اژدها حتی به یه مورچه هم نمیرسه!\n\nسنت جورج گفت:\n\nولی من چیکار میتونم بکنم وقتی همه دلشون دعوا میخواد؟!\n\nپسر زمزمه کرد:\n\nدنبالم بیا!\n\nپسر قاتل اژدها رو برای ملاقات با اژدها برد. سنت جورج گفت:\n\nاینجا برای دعوا چه جای خوبیه!\n\nاژدها خیلی محکم گفت:\n\nهیچ دعوایی در کار نیست!\n\nسنت جورج گفت:\n\nنظرت راجع به تظاهر کردن و فیلم بازی کردن چیه؟\n\nاژدها گفت:\n\nشاید!\n\nپسر گفت:\n\nقول میدی بهش آسیب نزنی؟!\n\nسنت جورج کمی فکر کرد و گفت:\n\nخب! دعوا باید واقعی به نظر برسه!\n\nاژدها پرسید:\n\nبعد از دعوا، قراره مهمونی برگزار بشه؟\n\nسنت جورج گفت:\n\nآره و من قول میدم که تو رو هم ببریم! صبح روز بعد، افراد زیادی برای تماشای دعوا اومده بودن! پسرک نزدیک غار اژدها ایستاده بود و عصبی به نظر می\u200Cرسید! هنگامی که سنت جورج ظاهر شد، مردم تشویق کردن و فریاد زدن! خیلی زود صدای غرش در کوه طنین انداز شد و شعله های آتش در هوا پخش شد.\n\nآتیش از دهن اژدها اومد بیرون! سنت جورج خیلی سخت جاخالی داد و نیزه\u200Cاش را بالا گرفت! و بعد هر دو از کنار هم رد شدن!\n\nمردم فریاد زدن:\n\nای وای! ضربه از دست رفت!\n\nسنت جورج و اژدها برگشتن و دوباره شروع به جنگیدن کردن! این بار دیگه فرصتی واسه جاخالی دادن وجود نداشت! پس از یک مبارزه طولانی، سرانجام اژدها روی زمین افتاد. جورج روی او ایستاد. جمعیت فریاد زد:\n\nسرش را ببر!\n\nجورج گفت:\n\nفکر کنم اژدها درسش رو یاد گرفته! بیایید فقط اون رو به جشن دعوت کنیم!\n\nسپس سنت جورج، پسرک، اژدها و روستاییان را به سمت کوه هدایت کرد! پسر واقعا خوشحال بود چون تونسته بود نقشه\u200Cاش رو عملی کنه! روستاییان هم خوشحال بودن چون یه دعوای هیجان انگیز دیده بودن!\n\nسنت جورج هم خوشحال بود چون توی نبرد پیروز شده بود. اما اژدها از همه خوشحالتر بود! اون حالا دوستان زیادی داشت و قرار بود کلی غذای خوشمزه بخوره!\n\nاین یه شب عالی بود!\n\nاژدها این رو گف و شروع کرد به خروپف کردن!\n\nپسرک گفت:\n\nاوه! حالا چجوری اونو برگردونم به غارش؟\n\nسنت جورج با خنده گفت:\n\nمن کمکت میکنم!\n\nاون دوتا اژدها رو بلند کردند و یه تایی به سمت غار حرکت کردند!",
      "src": "../../../assets/images/type-1/3/Untitled-1-2.jpg"
    },
    {
      "id": 4,
      "title": "موسیقیدانان برمن",
      "body": "روزی روزگاری مردی بود که یک الاغ داشت. الاغ او سال\u200Cها گونی\u200Cهای سنگین ذرت رو براش حمل کرده بود. بله بچه ها! اون واقعاً یک الاغ وفادار بود!\n\nاما الاغ که پیر و ضعیف شد، دیگر نمیتونست مثل قبل کار بکنه! پس صاحبش با خودش فکر کرد:\n\nباید این الاغ رو نگه دارم یا اونو رها کنم؟\n\nالاغ که احساس خطر کرده بود، از مزرعه فرار کرد و تصمیم گرفت به شهر برمن بره! اون با خودش گفت:\n\nآره! من حتما اونجا یک موسیقیدان بزرگ میشم! الاغ سفر خودش رو آغاز کرد. راه افتاد و رفت تا به سگی رسید که روی جاده دراز کشیده بود! سگ نفس نفس می زد، انگار که یک مسابقه طولانی رو تموم کرده باشه!\n\nبرای چی داری نفس نفس میزنی دوست عزیز؟\n\nاوه! من پیر شدم و نمیتونم هر روز به شکار برم! ارباب دیگه منو نمیخواست! پس تصمیم گرفتم فرار کنم! اما حالا چطوری میتونم غذا پیدا کنم؟\n\nالاغ گفت:\n\nمن میدونم باید چیکار کنیم! من دارم میرم به برمن تا نوازنده بشم! با من بیا. ما میتونیم با هم یک گروه تشکیل بدیم. من عود می نوازم و توهم میتونی طبل بزنی!\n\nسگ موافقت کرد! در راه بودن که یه کربه رو دیدن! اون روی جاده نشسته بود داشت مثل ابر بهار گریه میکرد! الاغ از اون پرسید:\n\nدوست پشمالو! چرا اینقدر گریه میکنی؟\n\nگربه گفت:\n\nچطور میتونم خوشحال باشم وقتی زندگیم در خطره! دارم پیر میشم! دندونام دیگه تیز نیست! من دیگه نمیخوام موش\u200Cها رو تعقیب کنم! ترجیح میدم نزدیک شومینه بنشینم و استراحت کنم! پس خانم رئیس تصمیم گرفت از شر من راحت بشه! من هم فرار کردم! ولی الان باید چیکار کنم؟\n\nالاغ گفت:\n\nبیا و به ما ملحق شو! تو موسیقیدانان خیلی خوبی هستی! ما موسیقیدانان برمن خواهیم شد!\n\nگربه خیلی سخت فکر کرد و تصمیم گرفت به اونا ملحق بشه.\n\nسه فراری به سفر خود ادامه دادن و به خروسی رسیدند که با تمام وجود داشت ناله میکرد.\n\nالاغ گفت:\n\nخروس! گریه\u200Cی تو اشک سنگ رو هم در میاره! چرا داری گریه میکنی؟\n\nخروس با بغض گفت:\n\nخانوم صاحبخونه فردا مهمون داره و به سرآشپز گفت با من یه سوپ خوشمزه براشون درست کنه! امروز غروب باید سرم را ببرند. تصمیم گرفتم تا زمانی که میتونم به آواز خوندن ادامه بدم.\n\nالاغ گفت:\n\nآه دوست کاکل به سر! بهتره با ما بیایی و عضو گروه ما بشی! ما به برمن می ریم و نوازنده می شیم! این کار خیلی بهتر از مرگه! او صدای زیبایی داری! ما حتما گروه موسیقی عالی خواهیم شد!\n\nخروس موافقت کرد. بنابراین چهار حیوان به سفر خود به برمن ادامه دادن. نزدیک شب که شد، تصمیم گرفتن در جنگل استراحت کنن. الاغ و سگ زیر درختی بزرگ دراز کشیدن و خروس و گربه روی شاخه ها نشستن. درست قبل از اینکه بخوابن، خروس گفت:\n\nمن یک نور میبینم! یک جایی که خیلی هم دور نیست یه خونه هست!\n\nالاغ گفت:\n\nپس بهتره بلند شیم و به اونجا بریم! ما اینجا راحت نیستیم! باید یک سرپناه پیدا کنیم!\n\nبنابراین اونا حرکت کردن. خیلی زود نور درخشانی رو دیدن. آن\u200Cها به سمت نور رفتن یک خانه رو دیدن. الاغ که قدش از همه بلندتر بود، به سمت پنجره رفت و داخل رو نگاه کرد.\n\nخروس پرسید:\n\nدوست خاکستری من! چی میبینی؟\n\nچی میبینم؟ سفره\u200Cای پر از خوراکی\u200Cها و نوشیدنی\u200Cهای عالی! و البته چند دزد که دور میز نشستن و دارن لذت میبرن.\n\nخروس گفت:\n\nاوه! این دقیقا همون چیزیه که ما لازم داریم. الاغ با ناراحتی گفت:\n\nای کاش ما هم اونجا بودیم!\n\nپس اون\u200Cها با هم یک نقشه عالی کشیدن تا بتونن دزدها رو از خونه بیرون کنن!\n\nالاغ گفت:\n\nدوستان عزیزم! مگه ما موسیقیدان نیستیم؟ پس بیایید تا بهترین آوازی که بلدیم رو بخونیم!\n\nاونا شروع به خوندن بهترین آوازشون کردن. الاغ عرعر کرد، سگ پارس کرد، گربه میو کرد و خروس قوقولی قوقو سر داد.\n\nبعد از پنجره به داخل اتاق حمله کردن، طوری که شیشه پنجره شکست! در این غوغای وحشتناک، دزدها فکر کردن که این حتما یک روحه و برای همین با ترس خیلی زیاد به جنگل فرار کردن!\n\nچهار دوست که حالا خیلی از خودشون راضی بودن، سر سفره نشستن و یک دل سیر از غذاهای خوشمزه خوردن!\n\nبه محض تموم شدن غذا، چراغ رو خاموش کردن و هر کدوم جای خوابی برای خودشون پیدا کردن و به خواب رفتن. الاغ روی یونجه\u200Cهای توی حیاط دراز کشید، سگ پشت در، گربه روی آتشدان نزدیک خاکستر گرم، و خروس روی دودکش روی سقف خوابید. اونا که از سفر طولانی خیلی خسته بودن، سریع به خواب رفتن.\n\nکمی بعد از نیمه شب، دزدها از دور دیدن که چراغ خونه دیگر روشن نیست! برای همین رئیس دزدها گفت:\n\nما نباید میترسیدم! ما کم عقلی کردیم! زود برید و خونه رو بگردید!\n\nیکی از دزدها به سمت خونه رفت و متوجه شد که همه چیز آروم و ساکته، به آشپزخونه رفت تا شمعی روشن کنه. دزد چشمان سرخ گربه رو در تاریکی دید و فکر کرد که اون آتشه، برای همین شمع رو به چشم گربه نزدیک کرد! گربه که نمیدونست دزد میخواد چیکار بکنه، از جا پرید و شروع کرد به چنگ زدن به صورت دزد!\n\nدزد که خیلی ترسیده بود، به سمت در پشتی دوید. اما سگ که اونجا دراز کشیده بود، پرید و پایش رو گاز گرفت. دزد که میخواست فرار کنه، از کنار یونجه\u200Cهای داخل باغ دوید، اما الاغ با پای عقبش یک لگد عالی به او زد. خروس هم که سر و صدا از خواب بیدار شده بود، با صدای بلندی قوقولی قوقو کرد! دزد با سرعت خیلی زیاد به سمت دوستانش دوید و گفت:\n\nوای، یه جادوگر وحشتناک در خانه نشسته که با پنجه\u200Cهای تیزش صورت من رو زخم کرد. یک مرد هم کنار در ایستاده بود و با چاقو به پاهام ضربه زد، و توی حیاط هم هیولایی خوابیده بود که با چوب من رو کتک زد. روی سقف هم یک روح نشسته بود که جیغ میزد و میگفت “این دزد رو پیش من بیارید”! من با سرعت از اون جا فرار کردم! بعد از اون دیگه دزدها به اون خونه برنگشتن و چهار حیوان قصه\u200Cی ما به خوبی و خوشی اونجا زندگی کردن. ",
      "src": "../../../assets/images/type-1/4/Untitled-1-1.jpg"
    },
    {
      "id": 5,
      "title": "پری دریایی کوچولو",
      "body": "سلام بچه\u200Cهای عزیزم! امروز میخوام قصه پری دریایی کوچولو رو براتون تعریف کنم!\n\nروزی روزگاری دور و در اعماق اقیانوس، جایی که آب خیلی براق و درخشنده است، یک پادشاه دریایی زندگی می کرد که شش دختر پری دریایی داشت. پنج نفر از آنها خوشحال و شاد بودن در حالی که کوچکترین آن\u200Cها عمیقاً غمگین بود و هیچ کس ندیده بود که او لبخند بزنه.\n\nپری دریایی کوچولو می خواست جهان بیرون از آب را ببینه! او عاشق دیدن درختان سبز و آسمان آبی بود. به همین دلیل او همیشه تا بالای اقیانوس شنا می کرد تا از منظره جهان لذت ببر. وقتی نمیتونست دنیای روی خشکی رو ببینه خیلی خیلی احساس ناراحتی میکرد.\n\nماهی\u200Cهای رنگارنگ، صدف های زیبا و همه موجودات شگفت\u200Cانگیز دریا همیشه سعی می کردند اون رو بخندونن اما معمولاً شکست می خوردن. حتی داستان های قبل از خواب پدرش هم نمستونست اون رو خوشحال کنه. یک شب، وقتی همه خواب بودن، پری دریایی شنا کرد و به سطح اقیانوس رسید. شب طوفانی بود و امواج به صخره\u200Cها می خوردن. رعد و برق به یک کشتی که روی امواج دریا بود، برخورد کرد. پری دریایی کوچولو مردی رو در کنار کشتی دید که داشت فریاد میزد:\n\nکمک! کمک!\n\nاون شنا کرد و به سرعت به کمک اون مرد رفت. اون رو به ساحل آورد و روی ماسه ها گذاشت. پری دریایی کوچولو در همین مدت کوتاه عاشق مرد جوان شد. برای همین با صدای جادویی\u200Cاش، آهنگ خیلی زیبایی رو برای شاهزاده خوند و بعد هم به اقیانوس برگشت.\n\nاون آنقدر عاشق مرد جوان بود که نمی تونست از فکر کردن به اون دست برداره. بنابراین تصمیم گرفت به دیدن جادوگر مکار دریا بره و از او بخواد که آرزوش رو برآورده کنه.\n\nپری دریایی کوچولو می خواست بتونه برقصه و روی زمین راه بره. اون می خواست گرمای شن\u200Cهای ساحل رو احساس کنه. جادوگر که مکار و حیله گر بود، لبخندی شیطانی زد و گفت:\n\nمن آرزوی تو رو برآورده می کنم! اما من یک شرط دارم! من به تو توانایی راه رفتن و رقص را میدم. اما در عوض تو دیگه نمیتونی حرف بزنی و آواز بخونی. اگر شاهزاده تا سه روز دیگه به عشق خودش به تو اعتراف نکنه، صدای تو تا ابد مال من میشه!\n\nموافقم! من شرط تو رو قبول میکنم!\n\nپس با این شرط، جادوگر بدجنس، یک جفت پا به پری دریایی کوچک داد. اما حالا وقتشه که از شاهزاده براتون بگم. اون تنها یک چیز رو راجع به قهرمانی که نجاتش داده بود، یادش میومد! صدای جادویی و زیباش رو!\n\nبعد از این که پری دریایی تییر شکل داد، رفت و روی شن\u200Cهای گرم ساحل نشست. همونجایی که شاهزاده داشت به دنبال کسی میگشت که نجاتش داده بود. شاهزاده پری دریایی کوچولو رو دید اما اون رو به خاطر نمی\u200Cآورد:\n\nشما کی هستی؟ اوه! نمیتونی راه بری؟! بذار کمکت کنم.\n\nبنابراین، شاهزاده پری دریایی کوچک را به قصر خودش برد! در روز دوم، زمانی که پری دریایی کوچولو و شاهزاده در اقیانوس، دریانوردی می کردن، شاهزاده تصمیم گرفت که به پری دریایی کوچولو بگه که دوستش داره اما همون لحظه مارماهی\u200Cهای بدجنس جادوگر به کشتی حمله کردن! جادوگر حیله گر که میدونست شاهزاده قصد داره به پری دریایی کوچولو چی بگه، صدای پری دریایی کوچک رو در یک صدف دریایی پنهان کرد و به گردنش آویخت. سپس خودش رو به یک زن جوان زیبا تبدیل کرد! بعد در ساحل دریا شروع به آواز خوندن کرد. وقتی شاهزاده اون صدای جادویی را شنید، متقاعد شد که جادوگر حیله گر، همون کسیه که نجاتش داده. بنابراین تصمیم گرفت که با اون ازدواج کنه!\n\nاما پری دریایی کوچک ما دوستان خوب زیادی داشت! فوک\u200Cها و ماهی\u200Cها! اونا تصمیم گرفتن نقشه شیطانی جادوگر رو به هم بزنن! اونا به جادوگر حمله کردن و موفق شدن زنجیر بی گردن را بشکنن! حالا وقتش بود! پری دریایی کوچک ما صداش رو پس گرفته بود! اون حالا می تونست به شاهزاده بگه که واقعاً کیه!\n\nاما در همون لحظه خورشید غروب کرد و روز سوم تموم شد! پاهای پری دریایی کوچولو تبدیل به دم شد و جادوگر اون رو گرفت و به اعماق آب اقیانوس برد!\n\nشاهزاده شجاع که حالا داستان واقعی را می دونست، به دنبال جادوگر رفت و با اون جنگید و اون رو شکست داد!\n\nاما دوستای عزیزم! شاهزاده و پری دریایی کوچولو دیگه نمیتونستن با هم باشن! چون پری دریایی کوچولو دیگه پا نداشت! اون واقعا ناراحت و افسرده بود!\n\nوقتی پدرش، پادشاه توانا اقیانوس، دخترش رو در اون وضعیت دید، می دونست که باید چی کار کنه. اون عصای جادوییش رو حرکت داد و به دختر کوچکش دو پا داد!\n\nخیلی زود یک عروسی بزرگ در کشتی سلطنتی برگزار شد! پری دریایی کوچک ما با خانواده و دوستانش خداحافظی کرد و اقیانوس را ترک کرد. اون و شاهزاده تا ابد با خوبی خوشی با هم زندگی کردن. ",
      "src": "../../../assets/images/type-1/5/Untitled-1.jpg"
    },
    {
      "id": 6,
      "title": "شنگول منگول حبه انگور",
      "body": "روزی روزگاری در یک جنگل دور، یک کلبه\u200Cی سنگی با مزه قرار داشت. این کلبه متعلق مامان بزی بود. مامان بزی همراه با هفت تا بچه بزی کوچولوی خیلی خیلی بامزه توی کلبه با خوشحالی زندگی میکردن!!\n\nمامان بزی گفت:\n\nوای بچه\u200Cهای، تموم خوراکی\u200Cهای خونه تموم شده!! من باید برم و حسابی غذا پیدا کنم!!\n\nهفت بچه بزی کوچولو فریاد زدن:\n\nباشه مامان بزی!! مامان بزی گفت:\n\nوقتی که من نیستم شما باید حسابی مراقب باشید و اصلا در رو روی کسی باز نکنید!! من یک گرگ بزرگ رو دیدم که این دور و برا کمین کرده!! اگه در رو برای اون باز کنید، حتما همه\u200Cی شما رو میخوره!!\n\nهفت بچه بزی کوچولو حسابی ترسیده بودن!!\n\nمامان بزی گفت:\n\nنگران نباشید بچه\u200Cهای نازنیم. گرگ ممکنه که شما رو با لباس\u200Cهای مبدل فریب بده!! اما شما گول اونو نخورید!! از صدای خیلی کلفتش و پاهای سیاه و پر موی گرگ سریع میتونید اونو بشناسید!!\n\n\nهفت بچه بزی کوچولو که به نظر خیالشون راحت شده بود، به مامان بزی گفتن:\n\nمرسی مامان بزی!! ما حتما مراقب هستیم و اصلا گول لباس\u200Cهای مبدل گرگ رو نمیخوریم!!\n\nمامن بزی با هفت بچه بزی کوچولو خداحافظی کرد و رفت تا غذا پیدا بکنه!! هنوز نیم ساعت نگذشته بود که صدای در بلند شد.\n\n\nیک صدای کلفت از پشت در گفت:\n\nبچه\u200Cهای عزیزم، من مادرتونم!! من حسابی براتون غذا آوردم!! در رو برام باز کنید!!\n\nکوچولوترین بچه بزی که خیلی باهوش بود رو به بقیه خواهرها و برادرهاش کرد و زمزمه کرد:\n\nاین صدا خیلی کلفته و اصلا صدای مامان نیست!! این حتما گرگ بدجنسه!!\n\nاونا از پشت در فریاد زدن:\n\nما در رو باز نمیکنیم!! صدای مامان بزی ما لطیف و قشنگه!! صدای تو کلفت و زشته!! تو یک گرگ بدجنسی!!\n\nهمه جا ساکت شد. گرگ رفته بود!! ولی اون اصلا بیخیال نشده بود!!\n\n\nگرگ به مغازه\u200Cی محلی رفت و برای خودش یک عالمه قند و شکر خرید. گرگ تموم اون قند و شکرها رو خورد تا صداش مثل مامان بزی حسابی نرم و لطیف شد!! سپس گرگ به کلبه\u200Cی سنگی برگشت، در رو زد و با صدای لطیف و نازکی گفت:\n\nبچه\u200Cهای عزیزم، من مادرتونم!! من حسابی براتون غذا آوردم!! در رو برام باز کنید!!\n\nاین بار صدای گرگ درست شبیه مامان بزی بود.\n\n\nیکی از بچه بزی\u200Cه فریاد زد:\n\nمامان برگشته!!\n\nاما بازم کوچولوترین بچه بزی گفت:\n\nصبر کنید!! از زیر در نگاه کنید!!! این پاهای سیاه پشمالو که پاهای مامان بزی نیستن!! اینا حتما پاهای گرگ بدجنسه!! اونا از پشت در فریاد زدن:\n\nما در رو باز نمیکنیم!! پاهای مامان بزی ما سفید و قشنگه!! پاهای تو سیاه و پشمالو و کثیفه!! تو همون گرگ بدجنسی!!\n\n\nدوباره همه جا ساکت شد.\n\n\nاین بار گرگ رفته بود به نانوایی محلی. گرگ به نانوا گفت:\n\nآقای نانوا، من پاهام خیلی درد میکنه. میشه خواهش کنم پاهای منو توی خمیر سفید بپیچید تا کمی بهتر بشن؟؟\n\nنانوا از درخواست گرگ حسابی تعجب کرد، اما چون خوشحال بود که قراره خمیرش رو بفروشه، قبول کرد!! گرگ که حالا پاهاش از خمیر، سفید و چسبناک شده بود، رفت سراغ نجار. گرگ مودبانه از نجار پرسید:\n\nمیشه خواهش کنم که یک کیسه خرده چوب به من بدید؟؟\n\nنجار هم که حسابی از فروختن خرده چوب\u200Cها خوشحال بود، قبول کرد!!\n\nگرگ کیسه خرده چوب رو برداشت و اونا رو روی تپه ریخت روی زمین. سپس پاهای خمیری چسبناک خودش رو توی خرده چوب\u200Cها فرو کرد تا پاهاش دقیقا شبیه پاهای مامان بزی بشه!! گرگ بدون معطلی و با عجله به کلبه\u200Cی سنگی برگشت. مثل قبل در زد و گفت:\n\n\nبچه\u200Cهای عزیزم، من مادرتونم!! من حسابی براتون غذا آوردم!! در رو برام باز کنید!!\n\nهفت بچه بزی کوچولو به هم نگاه کردن و یکیشون گفت:\n\n\nصداش مثل مامان بزیه!!\n\nیکی دیگه در حالی که از زیر در نگاه می کرد، گفت:\n\nبله همینطوره!! و پاهاشم مثل مامان بزیه!! همه\u200Cی بچه بزی\u200Cهای کوچولو، با خوشحالی فریاد زدن:\n\nاین حتما مامان بزی خودمونه!!\n\nاونا در رو باز کردن!! گرگ از در ورودی حمله کرد و همه جا رو به هم ریخت. هفت بچه بزی کوچولو وحشت زده تلاش میکردن که از دست گرگ بدجنس فرار کنن!! یکی زیر صندلی قایم شد\n\n\nدومی زیر تخت رفت\n\n\nسومی پرید داخل فر\n\n\nبچه بزی چهار و پنج و شش خودشونو توی کمد چپوندن!!\n\nو کوچولوترین بچه بزی هم از ساعت قدیمی پدربزرگ بالا رفت و توی اون قایم شد!! گرگ حسابی بو کشید و تک تک بچه بزی\u200Cهای کوچولو رو پیدا کرد و اونا رو یک لقمه\u200Cی چپ کرد!!\n\nتنها کسی که زنده موند، کوچولوترین بچه بزی بود که داخل ساعت پدربزرگ قایم شده بود و گرگ اصلا موفق نشد اونو پیدا کنه!!\n\nگرگ که حالا حسابی شکمش سنگین شده بود، رفت و کنار یک درخت قدیمی توی جنگل دراز کشید و به خواب عمیقی فرو رفت!! کمی بعد مامان بزی به خونه رسید.\n\nمامان بزی اصلا چیزی رو که میدید بادر نمیکرد!! میز و صندلی\u200Cها کامل شکسته بودن!! ظرف\u200Cها خرد شده بودن و همه جا پخش بودن!! روتختی دست دوز مامان بزی پاره شده بود!! بالش\u200Cها پاره شده بودن و پرهای داخلشون همه جا ریخته بود!!\n\nو از همه وحشتناک\u200Cتر!!! هیچکدوم از بچه\u200Cهاش اونجا نبودن!!\n\n\nمامان بزی شروع کرد به های های گریه کردن!! کمی که گذشت، از توی ساعت قدیمی، صدای گریه\u200C به گوش مامان بزی رسید!!\n\nکوچولوترین بچه بزی فریاد زد:\n\nمامان، مامان!\n\n\nمامان بزی به سمت ساعت دوید، در رو باز کرد و گفت:\n\nاوه بچه\u200Cی ناز و قشنگم!! زود تعریف کن ببینم چی شده؟! خواهر و برادرات کجا هستن؟؟\n\nبچه بزی فریاد زد:\n\nمامان بزی!! گرگ وحشی همه\u200Cی اونا رو خورد!! مامان بزی از شدت عصبانیت فریاد بلندی کشید!! سپس اون ساکت شد و چند دقیقه حسابی فکر کرد و دست آخر گفت:\n\nفرزند عزیزم!! ما باید با هم اون گرگ رو پیدا کنیم!!! روی زمین رو ببین!! این ردپاهایی که از آرد روی زمین مونده، برای گرگه!! ما اونا رو دنبال میکنیم و گرگ رو پیدا میکنیم!!\n\nمامان بزی و بچه بزی کوچولو رد پاهای آردی رو دنبال کردن تا به درختی رسیدن که گرگ زبر اون خوابیده بود!!!\n\nمامان بزی به شکم گرگ نگاه کرد!! شکم گرگ داشت تکون میخورد!! یک چیزی توی شکم بزرگ و برآمده\u200Cی گرگ می\u200Cچرخید و تقلا میکرد.\n\n\nمامان بزی با خودش فکر کرد:\n\nیعنی ممکنه بچه\u200Cهای من هنوز اونجا زنده باشن؟؟\n\nمامان بزی سریع به بچه بزی کوچولو گفت:\n\nبدو بدو عزیزم!! زود برو خونه و سبد وسایل خیاطی منو با خودت بیار!! عجله کن!!\n\nبچه بزی کوچولو با سرعتی مثل باد دوید و خیلی سریع سبد وسایل خیاطی مامان بزی رو آورد!! قسمت بعدی داستان یکم ترسناکه، برای همین بچه\u200Cهای عزیز، یادتون باشه که این فقط یک داستانه!!\n\n\nمامان بزی قیچی رو برداشت و شروع کرد به بریدن شکم گرگ بدجنس!!\n\nبه محض این که مامان بزی اولین برش رو انجام داد، بچه بزی کوچولوی اول بیرون پرید و با خوشحالی گفت:\n\nسلام مامان!! بچه بزی کوچولو به همراه پنج\u200C تا خواهر و برادرش از شکم گرگ بیرون پریدن!!\n\nولی این چطوری ممکنه؟؟؟ چطوری همه\u200Cی بچه\u200Cها سالم بودن؟؟ خب میدونید بچه\u200Cها، گرگ اونقدر حریص بود که بچه بزی\u200Cها رو بدون این که حتی یک بار بجوه بلعیده بود!! بچه بزی\u200Cها حتی یک خراش هم بر نداشته بودن!!\n\n\nهفت بچه بزی کوچولو، با خوشحالی توی بغل مامان بزی پریدن و از اینکه دوباره پیش هم برگشته بودن، حسابی شادی کردن!!\n\nولی این آخر داستان نبود!!! اگر گرگ با شکم خالی بیدار میشد، میفهمید داستان از چه قراره. برای همین مامان بزی نقشه\u200Cای کشید!!\n\n\nمامان بزی به هفت بچه بزی کوچولو گفت:\n\nبچه\u200Cهای عزیزم!! خیلی زود برید و هر چی سنگ بزرگ پیدا کردید رو برای من بیارید!!\n\nبچه بزی\u200Cها خیلی سریع حرف مامانشون رو گوش کردن!!\n\nیک عالمه سنگ کنار گرگ روی زمین جمع شد!!\n\nمامان بزی دونه دونه سنگ\u200Cها رو توی شکم گرگ گذاشت و بعد با دقت، شکم گرگ رو با نخ و سوزن دوخت!!\n\nچند ساعت گذشت و گرگ از خواب بیدار شد.\n\n\nگرگ با خودش گفت:\n\nوای من چقدر تشنمه!! حتما باید برم لب چاه و برای خودم آب بیارم!! وقتی گرگ به سمت چاه میرفت، سنگ\u200Cها توی شکمش به هم میخوردن و تلق و تولوق صدا میکردن!!\n\nگرگ با خودش گفت:\n\nمن شش تا بچه بزی رو استخون\u200Cهاشون خوردم، ولی حالا انگار کلی سنگ بزرگ توی شکممه!!\n\n\nوقتی گرگ به چاه رسید، خم شد تا با سطل از چاه آب بکشه؛ اما سنگ\u200Cهای توی شکمش خیلی سنگین بودن. گرگ تعادلش رو از دست داد و توی چاه آب آفتاد و از اون روز به بعد دیگه هیچکس اونو ندید!!\n\nبعد از اون، مامان بزی و بچه بزی\u200Cهای کوچولو به خونه برگشتن و تا آخر عمر به خوبی و خوشی زندگی کردن!! ",
      "src": "../../../assets/images/type-1/6/Untitled-1-22.jpg"
    },
    {
      "id": 7,
      "title": "سه بچه خوک",
      "body": "روزی روزگاری در پایین یک دشت وسیع، یک مزرعه\u200Cی زیبا بود. توی این مزرعه یک خوکدونی دنج و کوچولو قرار داشت که مامان خوکه و سه بچه خوک ناقلا اون جا زندگی میکردن!!\nیک روز مامان خوکه رو کرد به سه بچه خوک و گفت:\nبچه\u200Cهای عزیزم، شما خیلی سریع دارید بزرگ میشید و رشد میکنید!! اگر همین طوری پیش بره، دیگه توی این خوکدونی جا نمیشید!! فکر کنم بهتره که شما کم کم این مزرعه رو ترک کنید و برای خودتون خونه\u200Cی جدید بسازید!!!\n\nقبل از رفتن، مامان خوکه به هر کدوم از بچه خوک\u200Cها یک ظرف ناهار داد و یک چیز خیلی مهم به اونا گفت.\nمامان خوکه گفت:\nیادتون باشه که حتما باید خونتون رو از آجر بسازید!! آجرها خیلی محکمن و از شما توی هر شرایطی محافظت میکنن!!!\n\nسه بچه خوک به سمت کوره\u200Cی آجرپزی رفتن و مامان خوکه رو توی مزرعه تنها گذاشتن!!\nپس از مدت کوتاهی اونا به مزرعه\u200Cی کناری رسیدن و کشاورز رو دیدن که داشت زمین رو شخم میزد!!\nبچه خوک اولی با خودش فکر کرد:\nآخ جون!!! من اگه اینجا بمونم و خونم رو با کاه\u200Cهای مزرعه\u200Cی این کشاورز بسازم، خونم خیلی خیلی سریعتر آماده میشه و دیگه نیاز نیست تا کوره\u200Cی آجرپزی راه برم!!\n\nبنابراین بچه خوک اولی به کشاورز گفت:\nقربان! من یک بسته\u200Cی بزرگ از کاه\u200Cهای شما میخوام!! من میخوام با اونا برای خودم خونه بسازم!!\n\nکشاورز با اینکه کمی از این درخواست متعجب شده بود، با خوشحالی قبول کرد. اون به بچه خوک اولی ده بسته از بهترین کاه\u200Cهای مزرعشو داد.\nخوک کوچولو خونه\u200Cی کاهی خودشو ساخت. خونه عالی به نظر میرسید!! تموم کاه\u200Cها خیلی منظم چیدی شده بودن!! بچه خوک اولی حسابی به خودش افتخار میکرد!!\n\nیک گرگ بدجنس بزرگ که داشت از دور این ماجرا رو نگاه میکرد، آهسته به سمت خونه\u200Cی کاهی رفت و با صدای وحشتناکی گفت:\nخوک کوچولو، خوک کوچولو، اجازه بده من بیام داخل!\n\nخوک کوچولو پاسخ داد:\nنه نه نه، من عمرا نمیذارم تو بیای داخل!!\nگرگ بدجنس بزرگ گفت:\nپس من فوت میکنم و فوت میکنم و خونتو داغون میکنم!!\n\nگرگ بدون معطلی نفس عمیقی کشید. اون فوت کرد و فوت کرد و خونه\u200Cی خوک کوچولو رو داغون کرد.\nخونه\u200Cی کاهی خیلی قشنگ به نظر میرسید ولی خیلی خیلی ضعیف بود و توی یک لحظه خراب شد!! گرگ، بچه خوک اولی رو یک لقمه\u200Cی چپ کرد!!\n\nتوی همین وقت، بچه خوک دومی و سومی هنوز داشتن به سمت کوره\u200Cی آجرپزی راه میرفتن!!\nاونا خیلی زود به یک مزرعه\u200Cی دیگه رسیدن. این مزرعه، مزرعه\u200Cی سیب بود! کشاورز داشت با دقت شاخه\u200Cهای درخت\u200Cهای سیب رو هرس می\u200Cکرد و روی زمین کلی چوب درخت سیب ریخته بود!!\nبچه خوک دومی با خودش فکر کرد:\nآخ جون!! من میتونم خونمو از چوب درخن سیب بسازم!! اینجوری خونم خیلی سریع\u200Cتر ساخته میشه و دیگه مجبور نمیشم تا کوره\u200Cی آجرپزی راه برم!!\nبنابراین بچه خوک دومی به کشاورز گفت:\nآقای مهربون، میشه این چوب\u200Cها رو به من بدید؟؟ من میخوام با اونا برای خودم یک خونه بسازم!!\nکشاورز که دلش میخواست از شر اون چوب\u200Cهای اضافه خلاص بشه، با خوشحالی قبول کرد و تموم اونا رو به خوک دومی داد!!\nبچه خوک دومی خونه\u200Cی خودشو با چوب ساخت!! خونه افسانه\u200Cای به نظر میومد!! همه\u200Cی چوب\u200Cها منظم چیده شده بودن!! بچه خوک حسابی به خودش افتخار میکرد!!\n\nگرگ بدجنس بزرگ که تازه بچه خوک اولی رو بلعیده بود، به سمت خونه\u200Cی چوبی حرکت کرد. در رو زد و با صدای ترسناک و خشنی گفت:\nخوک کوچولو، خوک کوچولو، اجازه بده داخل بیام!\n\nبچه خوک دومی پاسخ داد:\nنه نه نه، من عمرا نمیذارم تو بیای داخل!!\nگرگ بد بزرگ گفت:\nپس من فوت میکنم و فوت میکنم و خونتو داغون میکنم!!\n\nگرگ بدون معطلی نفس عمیقی کشید. اون فوت کرد و فوت کرد و خونه\u200Cی خوک کوچولو رو داغون کرد.\nخونه\u200Cی چوبی خیلی با شکوه به نظر میرسید ولی خیلی خیلی ضعیف بود و توی یک لحظه فرو ریخت!! گرگ بچه خوک دومی رو یک لقمه\u200Cی چپ کرد!!\n\nدر همین حال، بچه خوک سومی تا کوره\u200Cی آجرپزی راه رفته بود. اون به سمت مسئول کوره رفت و گفت:\n\nسلام آقای مهربون، من میخوام یک عالمه از آجرهای شما رو بگیرم تا برای خودمخونه بسازم!!\n\nمرد مهربون که خیلی سخاوتمند بود، با خوشحالی خواسته\u200Cی بچه خوک رو قبول کرد.\nاون به بچه خوک سومی تموم آجرهایی که نیاز داشت رو داد. بچه خوک خونه\u200Cی خودشو با اون آجرها ساخت.\nخونه نه تنها فوق\u200Cالعاده به نظر می رسید، بلکه خیلی محکم هم بود. بچه خوک سومی از این که چنین خونه\u200Cای برای خودش ساخته بود، حسابی به خودش افتخار میکرد!!\n\nگرگ بدجنس بزرگ که تازه بچه خوک دومی رو خورده بود، تا خونه\u200Cی آجری قدم زد، در رو زد و با صدای ترسناکی گفت:\nخوک کوچولو، خوک کوچولو، اجازه بده من بیام داخل!!\n\nبچه خوک سومی پاسخ داد:\nنه نه نه، من عمرا نمیذارم تو بیای داخل!!\nگرگ بدجنس بزرگ گفت:\nپس من فوت میکنم و فوت میکنم و خونتو داغون میکنم!!\nگرگ بدون معطلی نفس عمیقی کشید. اون فوت کرد و فوت کرد ولی خونه\u200Cی آجری اینقدر محکم و خوش ساخت بود که اصلا نمیشد اونو داغون کرد!!\n\nاین باعث شد که گرگ بدجنس بزرگ حسابی عصبانی بشه. به خاطر همین اون یک نقشه\u200Cی شیطانی کشید تا بچه خوک سومی رو فریب بده و اونو از خونه بکشه بیرون!!\n\nگرگ تق تق تق به پنجره ضربه زد و گفت:\nخوک کوچولو من یک کشاورز رو میشناسم که شلغم\u200Cهای خیلی خوشمزه\u200Cای داره!! تو شلغم دوست داری مگه نه؟! میای فردا با هم بریم اونجا و کمی شلغم بیاریم؟؟\nخوک کوچولو گفت:\nبسیار خب من شلغم دوست دارم!!! چه ساعتی میخوای بری؟؟\nگرگ گفت:\nساعت هفت! و یادت باشه اصلا دیر نکنی!!\nخوک قصه\u200Cی ما، با این که خیلی کوچولو بود، اما خیلی باهوش بود!! بالاخره اون همون خوکی بود که به حرف عاقلانه\u200Cی مامانش گوش کرده بود و خونه\u200Cاش رو با آجر ساخته بود!!\nاون برای این که دست گرگ بهش نرسه، صبح خیلی زود بیدار شد، رفت و برای خودش یک گونی بزرگ شلغم چید و قبل از ساعت هفت به خونه\u200Cی محکم آجریش برگشت!!\n\nوقتی گرگ از راه رسید، گفت:\nخوک کوچولو، برای رفتن آماده\u200Cای؟؟\nخوک کوچک گفت:\nگرگ نادون!! من رفتم و شلغم\u200Cها رو چیدم!! اونا الان دارن توی قابلمه قل قل میجوشن و میپزن!!\n\nگرگ خشمگین شد. اون اون قدری عصبانی بود که داشت منفجر میشد. ولی خودش رو کنترل کرد. فکر کرد و فکر کرد و نقشه\u200Cای به ذهنش رسید!!\n\nگرگ گفت:\nخوک کوچولو!! من جایی رو میشناسم که یک عالمه سیب خوشمزه داره!! تو سیب دوست داری، مگه نه خوک کوچولو؟؟\nخوک کوچولو گفت:\nاوه بله. خب حالا این درخت سیبی که ازش تعریف میکنی کجاست؟؟\nگرگ گفت:\nدرست بالای تپه!! من فردا ساعت شش برمیگردم تا با هم بریم و سیب بچینیم!! پس بهتره که دوباره منو گول نزنی خوک کوچولو!!\n\nخوک کوچولو ساعت پنج صبح روز بعد از خواب بیدار شد و از بالای تپه به سمت درخت سیب بزرگ رفت. اون امیدوار بود که قبل از رسیدن گرگ سیب\u200Cها رو بچینه و برگرده، ولی گرگ از قبل فکر اینو کرده بود!!\n\nخوک کوچولو یک مرتبه گرگ رو دید که داشت با سرعت نزدیک میشد!! خوک کوچولو که حسابی ترسیده بود، با سرعت زیادی از درخت بالا رفت!!\n\nخوک کوچولو از بالای درخت گفت:\nسلام گرگ، همونجا صبر کن تا بزرگترین، خوشمزه\u200Cترین و آبدارترین سیب این درخت رو برات پیدا کنم!!\n\nگرگ منتظر شد.\n\nخوک کوچولو یک سیب آبدار بزرگ برداشت و فریاد زد:\nبیا آقا گرگه. من دارم اونو برات پرت میکنم!! برو بگیرش!!\nسپس خوک کوچولو، سیب رو تا جایی که میتونست دور پرت کرد!!\n\nبه محض این که گرگ دوید تا سیب رو بگیره، خوک کوچولو، خیلی سریع از درخت پایین پرید و با نهایت سرعت به سمت خونه\u200Cی آجری محکمش فرار کرد!!\n\nگرگ حالا دیگه حسابی عصبانی شده بود!!\nاون به سمت خونه\u200Cی آجری دوید و با صدای وحشتناکی گفت:\nخوک کوچولو، خوک کوچولو، من می خوام تو رو بخورم!! من از دیوار خانه خونه میام بالا، از دودکش میپرم پایین و تو رو یک لقمه\u200Cی چپ میکنم!!\n\nخوک کوچولو وقتی این حرف رو شنید، سریع توی شومینه یک آتش بزرگ درست کرد و یک دیگه بزرگ گذاشت روی آتش!!\nوقتی گرگ از دودکش پایین اومد، خوک کوچولو در دیگ رو باز کرد. گرگ با صدای بلندی داخل دیگ افتاد!! اول سرش و بعد هم پاهاش!! خوک کوچولو خیلی سریع در دیگ رو بست!!\n\nخوک کوچولو گرگ بدجنس رو پخت و اونو برای شام خورد!! از اون روز به بعد، خوک کوچولو به خوبی و خوشی زندگی کرد!!\n",
      "src": "../../../assets/images/type-1/7/Untitled-1-21.jpg"
    },
    {
      "id": 8,
      "title": "سه بز بلای ناقلا",
      "body": "روزی روزگاری توی دامنه\u200Cی یک تپه\u200Cی سر سبز، سه تا بز بلا زندگی میکردن!! یک بز بلای کوچولو، یک بز بلای متوسط و یک بز بلای بزرگ.\nفامیل اونا ناقلا بود و توی کل دهکده\u200Cهای اطراف، همه اونا رو به اسم سه بز بلای ناقلا میشناختن!!\n\nاونا عاشقونه چمنزار و تپه\u200Cی قشنگشون رو دوست داشتن!! ولی تپه\u200Cی اونا دیگه سبزه نداشت. زمستون سال قبل اونقدر سرد بود که تموم علف\u200Cها را از بین برده بود و الان فقط چند دسته\u200Cی کوچیک علف بین گل\u200Cها و سنگ\u200Cها باقی مونده بود!!\nبالاتر از تپه، یک چمنزار سرسبز و خیلی زیبا قرار داشت که پر از یک عالمه علف آب دار و خوشمزه و بلند بود که واقعا برای بزهای بلا غذای خیلی خوبی به نظر میومد!!\n\nبز بلای ناقلای کوچولو با خودش فکر کرد:\nوای خدا جون!! اون علف\u200Cهای خوشمزه\u200Cی توی چمنزار بالا رو ببین!! من باید حتما برم و کلی از اونا بخورم تا مثل برادر بزرگم، درشت و قوی بشم!!\nبز بلای کوچولو به سمت چمنزار سرسبز رفت. اون اصلا به هیچکدوم از برادراش نگفت که داره کجا میره!!\n\nبز بلای ناقلای کوچولو دوید و دوید.\n\nطولی نکشید که به رودخانه بزرگی برخورد کرد. روی رودخونه، یک پل سنگی باشکوه خیلی زیبا بود؛ ولی چیزی که بز بلای کوچولو نمیدونست این بود که این پل مال یک غول بزرگ وحشیه!!\n\n\nبز بلای کوچولو چند قدم بیشتر روی پل راه نرفته بود که صدای فریاد بلندی از پایین پل به گوشش رسید.\nغول نعره زد:\nکی جرات کرده و داره روی پل قشنگ من راه میره؟؟\nبز بلا با صدایی لرزون پاسخ داد:\nاین منم. کوچکترین بز بلای ناقلا!!\nغول سر زشتش رو از زیر پل بلند کرد و با صدای خیلی وحشتناکی گفت:\n\nکوچک\u200Cترین بز بلای ناقلا، این پل قشنگ منه و هیچکس حق نداره از روش رد بشه!! من دیگه نمیذارم تو از این جلوتر بری و برای صبحانه تو رو بک لقمه\u200Cی چپ میکنم!!\n\nبز بلای کوچولو خیلی خیلی زیاد ترسیده بود و داشت از وحشت میلرزید، ولی تونست خودشو کنترل بکنه و محکم جواب بده:\n\nجناب غول!! شما خیلی غول با شکوه و بزرگی هستید!! من بز بلای خیلی کوچولویی هستم و مطمئنم که اگه منو بخورید، اصلا سیر نمیشید!! من یک برادر دارم که خیلی از من بزرگتره!! صبر کنید تا اون بیاد و اونو بخوربد تا حسابی سیر بشید!!\nغول گفت:\nخیلی خیلی بزرگتره؟؟\nبز بلای کوچولو با آب و تاب گفت:\nاوه بله، جناب غول!!\nغول گفت:\nخیلی خب، من به تو اجازه میدم که از روی پل رد بشی!!\nبز بلای کوچولو که نمیخواست هیچ لحظه\u200Cا\u200Cی رو هدر بده، با عجله از روی پل رد شد و با تموم سرعتی که میتونست دوید و دوید!!\nبز بلای کوچولو به سلامت از روی پل رد شد و به سمت چمنزار حرکت کرد. وقتی به چمزار رسید با لذت شروع کرد به خودن علف\u200Cهای آب دار و بلند!!\n\nدر همین لحظه، توی دامنه تپه\u200Cی قشنگ، بز بلای متوسط با تعجب به چمنزار سرسبز نگاه کرد.\n\nبز بلای ناقلای متوسط با خودش فکر کرد:\nوای خدای من!!! اون علف\u200Cهای سبز و آب دار توی چمنزار رو ببین!! من باید حتما برم اونجا و یه شکم سیر از اون علف\u200Cها بخورم تا منم مثل برادر بزرگم، قوی و درشت بشم!!\nبز بلای متوسط به سمت چمنزار سرسبز رفت. اون هم به برادر بزرگش نگفت که داره کجا میره.\n\nبز بلای ناقلای متوسط دوید و دوید.\n\nطولی نکشید که اون هم به همون رودخونه با پل سنگی با شکوه رسید!! اون هم نمیدونست که این پل مال یک غول بزرگ وحشیه!!\n\nبز بلای متوسط چند قدم بیشتر روی پل راه نرفته بود که صدای فریاد بلندی از زیر پل بلند شد.\nغول فریاد زد:\n\nکی جرات کرده و داره روی پل قشنگ من راه میره؟؟\nبز بلای متوسط با صدای خیلی نازکی پاسخ داد:\nاین منم. بز بلای ناقلای متوسط!!\nغول سر زشتش رو از زیر پل بلند کرد و با صدای خیلی ترسناکی گفت:\nبز بلای ناقلا متوسط، این پل قشنگ منه و هیچکس حق نداره از روش رد بشه!! من دیگه نمیذارم تو از این جلوتر بری و برای ناهار تو رو بک لقمه\u200Cی چپ میکنم!!\n\nبز بلای متوسط هم حسابی از ترس میلرزید، اما خودش رو جمع و جور کرد و محکم جواب داد:\n\nجناب غول!! شما خیلی غول با شکوه و بزرگی هستید!! من بز بلای متوسطی هستم و مطمئنم که اگه منو بخورید، اصلا سیر نمیشید!! من یک برادر دارم که خیلی از من بزرگتره!! صبر کنید تا اون بیاد و اونو بخوربد تا حسابی سیر بشید!!\nغول گفت:\nاز تو خیلی خیلی بزرگتره؟؟\nبز بلای متوسط با خوشحالی گفت:\nاوه بله، آقای غول، همینطوره!!\n\nغول گفت:\nبسیار خب، پس من به تو اجازه میدم که از روی پل رد بشی!!\nبز بلای متوسط که نمیخواست حتی یک لحظه رو هم هدر بده با سرعت هرچه تمام تر از روی پل رد شد!!\nاون حسابی دوید و دوید. وقتی به سلامت از روی پل رد شد، به سمت چمنزار سرسبز حرکت کرد. وقتی به چمنزار سرسبز رسید با لذت شروع کرد به خوردن علف\u200Cهای آب دار بلند!!\n\n\nحالا نوبت به بزرگترین بز بلای ناقلا رسید.\n\nاون اونقدر مشغول گشتن تپه\u200Cی برهوت بود تا چیزی برای خوردن پیدا بکنه که اصلا نفهمید برادراش خیلی وقته که رفتن!!\nاون زا بالای تپه، برادراش رو توی چمنزار بالایی دید که داشتن چرا میکردن و علف\u200Cهای آب دار و خوشمزه رو با لذت میخوردن!!\nبزرگترین بز بلای ناقلا با خودش فکر کرد:\nاوه خدای من!! من حتما باید برم پیش داداشام و از اون علف\u200Cهای خیلی خوشمزه بخورم!!\nبنابراین بزرگترین بز بلای ناقلا به سمت چمنزار حرکت کرد.\n\nبزرگترین بز بلای ناقلا، گرومپ گرومپ دوید و دوید!!\n\nطولی نکشید که اون هم به رودخونه\u200Cی بزرگ و پلی سنگی قشنگ رسید!! اون هم درست مثل دو تا برادرش نمیدونست که این پل مال یک غول بزرگ وحشیه!!\n\nبزرگ\u200Cترین بز بلای ناقلا بیشتر از چند قدم روی پل راه نرفته بود که صدای فریاد بلندی رو از پایین پل شنید. غول نعره زد:\n\nکی جرات کرده و داره روی پل زیبای من راه میره؟؟\nبزرگترین بز بلای ناقلا با صدایی قوی و مطمئن پاسخ داد:\nاین منم. بزرگترین بز بلای ناقلا!!\nغول سر زشتش رو از زیر پل بلند کرد و با صدای خیلی ترسناکی گفت:\nبزرگترین بز بلای ناقلا، این پل قشنگ منه و هیچکس حق نداره از روش رد بشه!! من دیگه نمیذارم تو از این جلوتر بری و برای شام تو رو بک لقمه\u200Cی چپ میکنم!!\n\nبزرگترین بز ببلای ناقلا اصلا یک ذره هم از ترس نلرزید. تازه تهدید غول به نظرش خیلی هم بامزه اومد!! به هر حال اون بزرگترین و قوی\u200Cترین بز بلای ناقلا بود و از هیچ چیزی نمیترسید.\nبز بلای ناقلای بزرگ گفت:\n\nآخی غول با مزه!! تو منو میخندونی!!\n\nغول که از شنیدن این حرف حسابی عصبانی شده بود، سریع روی پل سنگی پرید و شروع کرد به زدن بزرگترین بز بلای ناقلا!!\nدر مقابل، بز بلای ناقلای بزرگ، خیلی آروم زانوهاشو خم کرد و سرشو آورد پایین. دو تا شاخ گنده که مث شمشیر تیز بودن روی سرش پیدا شدن!! اون چند قدم رفت عقب و دور خیز کرد!!\n\nلحظات بعد، یک برخورد خیلی شدید رخ داد!!\n\nوقتی گرد و غبار توی هوا محو شد، معلوم شد که فقط یک نفر روی پل باقی مونده!! اون گرومپ گرومپ دوید و دوید تا از روی پل رد شد!!\n\nبله درست حدس زدین!! این بزرگترین بز بلای ناقلا بود که به سمت چمنزار سرسبز حرکت میکرد!!\n\nخب الان براتون میگم که چه اتفاقی برای غول افتاد!! بزرگترین بز بلای ناقلا اونقدر محکم به غول ضربه زده بود که اون از بالای پل توی رودخونه پرت شده بود و آب اونو با خودش برده بود!!\n\nاز اون روز به بعد دیگه هیچکس غول وحشی بزرگ رو ندید!!\nسه بز بلای ناقلا با خوشحالی دوباره توی چمنزار سرسبز بالای تپه دور هم جمع شدن و هر کدومشون حسابی علف آب دار برای خوردن داشتن.\n\nدر واقع، بزهای بلای ناقلا اون قدر علف خوردن و بزرگ شدن که دیگه هیچکس نمیتونست اونا رو از هم تشخیص بده!! اونا هر سه تاشون بزرگ شده بودن!!\n",
      "src": "../../../assets/images/type-1/8/Untitled-1-18.jpg"
    },
    {
      "id": 9,
      "title": "لاک پشت و اردک ها",
      "body": "احتمالا شما بچه\u200Cهای باهوش میدونید که لاک پشت\u200Cها خیلی خیلی آروم راه میرن چون مجبورن که خونشون رو روی دوششون حمل کنن! به خاطر همین هم هر چقدر تلاش کنن نمیتونن خیلی دور از خونه سفر بکنن.\n\nروزی روزگاری یک لاک\u200Cپشتی بود که همیشه خیلی ناراحت بود. اون ناراحت بود که چرا نمیتونه سریع راه بره و هرجایی که میخواد سفر کنه!! اون پرنده\u200Cها رو میدید که خیلی سریع به هر جایی که میخوان پرواز میکنن!! اون خرگوش\u200Cها رو نگاه میکرد که خیلی سریع به هر جایی میخوان میدون و میرسن!! لاک پشت خیلی ناراحت بود که نمیتونه مثل بقیه\u200Cی حیوونا سریع جابجا بشه!!\n\nلاک پشت خیلی خیلی دوست داشت که بتونه مثل بقیه\u200Cی حیوونا دنیا رو بگرده و مسافرت بکنه!! ولی اون به خاطر خونه\u200Cی بزرگش که روی دوشش بود و پاهای کوچیکش هیچ جا نمیتونست بره!!\nیک روز که لاک پشت به آرومی داشت در کنار یک برکه\u200Cی آب قدم میزد، با دو اردک برخورد کرد و به اونا گفت:\nخوش به حال شماها که میتونید پرواز کنید و دور دنیا سفر کنید!! من خیلی کند و آروم راه میرم و هیچ جا نمیتونم سفر کنم!!\n\nیکی از اردک\u200Cها گفت:\nما میتونیم به تو کمک کنیم!! بیا با دهنت این تیکه چوب رو بگیر. من و دوستم هم دو سر چوب رو میگیریم و پرواز میکنیم!! اینطوری تو میتونی کل شهر رو ببینی!! ولی حواست باشه اصلا نباید حرف بزنی اگر نه حسابی پشیمون میشی!!\nلاک پشت واقعا هیجان زده بود. چوب رو محکم با دندون\u200Cهاش گرفت و دو تا اردک با لاک پشتی که از چوب آویزون بود به آسمون پرواز کردن. لاک پشت از بالا به شهر نگاه کرد و حس کرد که این خیلی کار با حالیه!!\n\nدرست تو همون زمان یک کلاغ در نزدیکی اونا پرواز کرد. او از دیدن لاک پشت پرنده حسابی شگفت\u200Cزده شد و پرسید:\nواااای… آقا لاک پشته تو پادشاه همه\u200Cی لاک پشت\u200Cها هستی که میتونی پرواز کنی؟؟\n\nلاک پشت هیجان زده شد و پاسخ داد:\nبله من هستمممممم…..!!!\n\nاوووف! بچه\u200Cها حتما حدس میزنید که جی شد!! لاک پشت به محض این که دهانش رو باز کرد تا جواب کلاغ رو بده، چوب از توی دهانش در اومد و از بالا به پایین پرت شد و با صدای زیادی توی برکه\u200Cی آب فرود اومد!!\nیکی از اردک\u200Cها از اون بالا فریاد زد:\nلاک پشت بیچاره!! باید یاد بگیری که وقتی دهنتو بی موقع باز میکنی و غرور برت میداری، حسابی بلا سرت میاد!!\n",
      "src": "../../../assets/images/type-1/9/Untitled-1-17.jpg"
    },
    {
      "id": 10,
      "title": "چوپان دروغگو و گرگ",
      "body": "روزی روزگاری در زمان\u200Cهای خیلی دور، پسرک چوپانی بود که تموم روز مراقب گوسفندهای اربابش بود. اون فقط باید هر روز اون جا توی مزرعه مینشست و هیچ کاری نداشت جز این که چریدن گوسفندهای ارباش رو ببینه.\nپسرک خیلی خیلی حوصله\u200Cاش سر میرفت!! اون گاهی با سگش صحبت میکرد. بعضی وقتا هم توی نی\u200Cلبک کوچیکش آهنگ\u200Cهای بامزه مینواخت. ولی خیلی زود از همین کارها هم خسته میشد!!\n\nیک روز، وقتی مثل همیشه در مزرعه نشسته بود و داشت گوسفندها رو نگاه میکرد، به فکرش رسید که اگه یک روز، یک گرگ به گله حمله بکنه، باید چیکار کنه؟! اربابش بهش گفته بود که اگه گرگ به گله حمله کرد، باید با داد و فریاد مردم روستا رو صدا بزنه تا بیان و کمکش کنن.\n\nسپس فکر کرد و یک نقشه کشید که به نظرش خیلی با حال میومد!! اون به دروغ و با صدای خیلی بلندی فریاد زد:\nگرگ!!! گرگ!!! آی مردم کمک کنید!!\n\nهمونطور که پسرک حدس زده بوده، اهالی روستا بدون اتلاف وقت، کارهاشون رو رها کردن و به سمت مزرعه دویدن تا به اون کمک کنند. وقتی اهالی به مزرعه رسیدن با تعجب دیدن که هیچ گرگی وجود نداره و پسرک اونا رو گول زده. پسرک ایستاده بود و قاه قاه به اهالی روستا که گول خورده بودن میخندید!!\nیکی دو روز بعد، پسرک چوپان دوباره همون حقه رو تکرار کرد و فریاد زد:\nواااای، مردم کمک کنین!! گرگ!! گرگ!!\nیک بار دیگه، اهالی روستا به کمک او دویدن، اما پسرک چوپان دوباره به اونا خندید!!\n\nپس از یک روز طولانی، گرم و آفتابی، وقتی خورشید در حال غروب بود و سایه\u200Cهای درختان جنگل روی زمین دیده میشدن، پسرک چوپان آروم نشست و با سگش صحبت کرد و بعدش خمیازه کشید. درست تو همون لحظه، یک گرگ واقعی از جنگل بیرون اومد و شروع به حمله به گله\u200Cی گوسفند\u200Cها کرد.\nپسر که خیلی ترسیده بود و به سمت روستا برگشت و فریاد زد:\nواااای کردم به دادم برسید!!! گرگ!! گرگ!!\n\nاهالی روستا صدای فریاد اون رو شنیدن؛ اماچون پسرک چوپان اونا رو چندین بار گول زده بود، این دفعه حرفش رو باور نکردن و به کمکش نرفتن!!\n\nقسمت غم انگیز ماجرا اینه که گرگ تعداد زیادی از گوسفندها رو یک لقمه\u200Cی چپ کرد. همونطور که احتمالا حدس میزنید، ارباب از دست پسرک خیلی خیلی عصبانی شد و بهش گفت که دیگه حق نداره توی مزرعه کار بکنه!!\nبله بچه\u200Cهای عزیزم!! عاقبت دروغ گفتن زیاد اینه که وقتی حقیقت رو هم میگید، دیگه کسی حرفتون رو باور نمیکنه!!\n",
      "src": "../../../assets/images/type-1/10/Untitled-1-15.jpg"
    },
    {
      "id": 11,
      "title": "هانسل و گرتل",
      "body": "روزی روزگاری در پایین یک دره، جنگل سرسبز و زیبایی قرار داشت. درست کنار این جنگل، یک کلبه\u200Cی نقلی بامزه بود. داخل این کلبه یک هیزم شکن با همسر و دو فرزندش زندگی میکردن. یک پسر به نام هانسل و یک دختر به اسم گرتل.\n\nهیزم شکن مرد بسیار فقیری بود. اون خیلی کم کار گیر میاورد و روزها رو به سختی میگذروند. اون حتی نمیتونست اونقدر درآمد داشته باشه که بتونه هر روز خانواده\u200Cاش رو سیر بکنه. به خاطر همین اکثر شب\u200Cها بچه\u200Cها بدون شام و گرسنه میخوابیدن!!\n\nبرخلاف وضعیت بدی که داشتن، روحیه\u200C\u200Cی هانسل و گرتل خیلی خوب بود. اونا حتی یک بار هم به پدرشون غر نزدن و شکایت نکردن. اونا میفهمیدن که پدرشون چقدر اونا رو دوست داره و چقدر سخت کار میکنه تا خوشحالشون بکنه. هانسل و گرتل اصلا خجالت نمیکشیدن که پدرشون کم پول در میاره!!\n\nیک روز عصر، بعد از اینکه بچه\u200Cها به رختخواب رفتن، هیزم شکن کنار آتش نشست و با همسرش صحبت کرد. این زن نامادری هانسل و گرتل بود. این زن خیلی بدجنس بود و دوست داشت که هرچه سریعتر از شر هانسل و گرتل خلاص بشه!!\n\nهیزم شکن گفت:\nاوه همسر عزیزم!! من به سختی میتونم از پس خرج خودم و خودت بر بیام!! چه برسه به بچه\u200Cها. به نظر تو باید چیکار کنیم؟؟\nهمسرش با لبخندی شیطانی گفت:\nمن نمیدونم چی بگم!! یک راهی به ذهنم میرسه اما…\nهیزم شکن گفت:\nخواهش میکنم عزیزم!! اگر چیزی به نظرت میرسه حتما به من بگو!!\nهمسرش گفت:\nفردا صبح من بچه\u200Cها رو به اعماق جنگل میبرم و اون\u200Cها رو اونجا رها میکنم. این بچه\u200Cها توی جنگل گم میشن و از سر راه ما میرن کنار!! من و تو هم از این فقر وحشتناک نجات پیدا میکنیم!!\n\nهیزم شکن با وحشت فریاد زد:\nبچه\u200Cهای خودمو ول کنم توی جنگل؟ دیوونه شدی؟؟ من هیچوقت همچین کاری نمیکنم!!\n\nزن بدجنس پاسخ داد:\nتو خیلی نادونی!! اینجوری هممون از گرسنگی هلاک میشیم!! بهتره به جای چوب بریدن برای مردم، بری و برای خودمون قبر بسازی چون هممون قراره از گرسنگی بمیریم!!\nهیزم شکن چیزی نگفت و با ناراحتی سکوت کرد!!\n\nهانسل و گرتل که از گرسنگی نتونسته بودن بخوابن، تموم حرف\u200Cهای نامادری و پدرشون رو شنیده بودن. اونا حسابی وحشت کرده بودن که قراره پدرشون اونا رو توی جنگل رها بکنه!!\n\nگرتل در حالی که اشکش رو پاک میکرد با گریه زمزمه کرد:\nهانسل! ما الان باید چیکار بکنیم؟؟ چه بلایی قراره سرمون بیاد؟؟\nهانسل به آرومی جواب داد:\nگرتل گریه نکن!! من دقیقا میدونم که باید چیکار بکنیم!!\n\nاونا بی حرکت دراز کشیدن و صبر کردن تا پدرشون و نامادری بخوابن!!\n\nبه محض این که همه جا ساکت شد، هانسل کتش رو پوشید و به حیاط پشتی رفت. شب قشنگی بود و ماه نقره\u200Cای توی آسمون میدرخشید!!\n\nهانسل با دقت به اطراف نگاه کرد. سپس بدون معطلی شروع کرد و سنگریزه\u200Cهای سفید توی باغچه رو برداشت و توی جیبش ریخت. اونقدر سنگ ریزه جمع کرد تا دو تا جیبش کامل پر شدن. بعد از اون هانسل دوباره به تخت خواب برگشت.\n\nصبح روز بعد، صدای در اتاق هانسل و گرتل بلند شد!!\n\nنامادری فریاد زد:\nبلند شید دو تا بچه\u200C\u200Cی تنبل بی خاصیت!! باید با هم بریم جنگل و برای آتش، هیزم جمع کنیم!! زود باشید ببینم!!\nهانسل و گرتل بلند شدن. نامادری تکه ای نان به گرتل داد و گفت:\nاینو برای ناهارتون گذاشتم!! این برای هر دوتای شماست و کل روز فقط همین گیرتون میاد!! پس حواستون باشه که اونو کم کم بخورید!!\nگرتل نان رو گرفت و با هانسل و نامادری به سمت جنگل حرکت کردن.\n\nبه نظر میرسید که هانسل مشغول کاریه!! هر چند قدم که جلو میرفتن، هانسل برمیگشت و به پشت سرش نگاه میکرد. این رفتار عجیب توجه نامادری رو جلب کرد!!\n\nنامادری که به وضوح عصبانی بود، با داد و بیداد گفت:\nپسر حواس پرت!! چرا هی برمیگردی و پشت سرتو نگاه میکنی؟؟\nهانسل گفت:\nهیچی!! من یک گربه دیدم و میخوام ببینم که اون هنوز دنبال ما میاد یا نه!!!\nنامادری با تندی گفت:\nزود باش و حواستو جمع کن!! ما برای کارای کودکانه اصلا وقت نداریم!!\nهانسل داشت دروغ می گفت. اون هیچ گربه\u200Cای ندیده بود. اون به عقب نگاه میکرد تا سنگریزه\u200Cهایی که شب قبل با دقت از حیاط جمع کرده بود رو دونه دونه پشت سرش روی زمین بریزه!!\n\nاونا همینطور به راه رفتن ادامه دادن. پس از مدت زیادی اونا به یک زمین صاف رسیدن!!\n\nنامادری گفت:\nبچه\u200Cها کمی چوب جمع کنید تا من براتون آتش درست کنم!! هوا خیلی سرده و شما هم حتما خیلی خسته شدید!!\nهانسل و گرتل چوب\u200Cها رو جمع کردن.\n\nپس ازدرست کردن آتش نامادری گفت:\n\nبچه\u200Cها همین جا بشینید و تکون نخورید. من و پدرتون وقتی کارمون تموم شد میایم دنبالتون!!\nسپس بدون اینکه حتی یک لحظه صبر بکنه، سریع از اون جا دور شد!!\nهانسل و گرتل نشسته بودن و کنار آتش تکه نان کوچیکشون رو میخوردن. نان در جیب گرتل بیات شده بود اما اونا اونقدر گرسنه بودن که اصلا متوجه نشدن. اونا بعد از اینکه نانشون رو خوردن، به خواب خیلی عمیقی فرو رفتن. اونا اونقدر عمیق خوابیده بودن که متوجه گذز زمان نشدن!!\nچند ساعت گذشت که ناگهان گرتل با ترس از خواب بیدار شد.\n\nاون فریاد زد:\nاوه هوا تاریک شده!! هیچ خبری هم از پدر و نامادری نیست!! من خیلی میترسم هانسل. ما باید چیکار کنیم؟؟\nهانسل گفت:\nنترس خواهر عزیزم. من یک نقشه\u200Cی زیرکانه کشیدم که با خیال راحت و خیلی سریع ما رو به خونه میرسونه!!\nماه کامل در آسمون شب میدرخشید.\n\nهانسل به جلو اشاره کرد و گفت:\nاینا رو میبینی؟\nگرتل به جاده\u200Cی روبرو نگاهی انداخت. ناگهان دید که سنگریزه\u200Cهایی که هانسل روی زمین ریخته، در تاریکی برق میزنن!!\n\nگرتل با هیجان فریاد زد:\nعالیه! تو سنگریزه\u200Cها رو گذاشتی تا ما رو به خانه راهنمایی کنی. وای تو برادر خیلی باهوشی هستی!!\n\nهانسل لبخند زد.\n\nاونا تمام شب رو دست در دست هم راه رفتن و درست قبل از طلوع روز بعد به خانه رسیدن. نامادری از اینکه دید اونا سالم به خانه برگشتن خیلی عصبانی بود. چون نقشه\u200Cی شیطانیش شکست خورده بود!!\n\nسال بعد هم گذشت و هیچ تغییری توی وضعیت پیش نیومد!! در واقع درست همونطور که نامادری پیش بینی کرده بود، وضعیت اونا خیلی هم بدتر شده بود. الان اونقدر فقیر شده بودن که فقط نصف قرص نان توی انباری داشتن!!\n\nنامادری با خودش فکر کرد:\nاینطوری نمیشه!! من حتما باید یک کاری بکنم!!\nاون شب، بعد از این که همه در رختخواب به خواب فرو رفتن، نامادری بیدار موند تا نقشه\u200Cی شیطانی خودش رو عملی بکنه!!\n\nاون گفت:\nمن این کار رو انجام میدم!! این دفعه اونا رو به عمیق\u200Cترین نقطه\u200Cی جنگل میبرم!! دقیقا میدونم که کجا باید برم!! اونا هرگز راه خونه رو پیدا نمیکنن و توی جنگل هلاک میشن. اینجوری منم میتونم با آرامش زندگی کنم!!\n\nاین بار هم هانسل و گرتل از گرسنگی خوابشون نبرده بود و همه چیز رو شنیده بودن!! این بار هم مثل دفعه\u200Cی قبل، هانسل صبر کرد تا نامادری به خواب بره و بعد به سمت در خانه رفت. ولی در کمال ناباوری دید که نامادری بدجنس در رو قفل کرده!!\n\nهانسل بدون حتی یک سنگ ریزه در جیبش، به تخت برگشت!! هانسل اونقدر ترسیده بود که قلبش خیلی تند میتپید!!\n\nصبح زود، نامادری وارد اتاق خواب اونا شد، بچه ها را از رختخواب بیرون آورد و فریاد زد:\nفوراً لباس بپوشید، تنبل های کوچولو!!\n\nوقتی لباس پوشیدن، نامادری تکه\u200Cای نان به هر کدام داد و اونا با هم به سمت جنگل حرکت کردن. هانسل تکه نانش را در جیبش گذاشت.\nهمونطور که راه می رفتن، اون هر چند وقت یک بار توقف می کرد، نان رو توی دستش خرد میکرد و کمی خرده نان روی زمین میریخت!! دقیقا مثل همون کاری که با سنگ ریزه\u200Cها انجام داده بود!!\n\nاونا مدتی به پیاده روی ادامه دادن. همونطور که راه میرفتن، مسیر باریک میشد و درختان بزرگتر میشدن. خیلی بزرگتر. در واقع درختان اونقدر انبوه و بزرگ بودن که هانسل و گرتل به سختی میتونستن جلوی پاشون رو ببینن.\nالان دیگه هانسل و گرتل مطمئن بودن که تا حالا به این حد به اعماق جنگل نیومدن. اونا خیلی ترسیده بودن!!\nخیلی زود اونا به یک کوچه\u200Cی باریک رسیدن!!\nنامادری گفت:\nبچه\u200Cها کمی چوب جمع کنید تا من براتون آتش درست کنم!! هوا خیلی سرده و شما هم حتما خیلی خسته شدید!!\nهانسل و گرتل همونطور که نامادری گفته بود، هیزم جمع کردن. نامادری برای اونا آتش درست کرد!!\nاون با لبخندی شوم گفت:\nاینجا استراحت کنید بچه های عزیزم. من میرم که به پدرتون توی کارها کمک کنم. شما نانتون رو بخورید و همینجا کمی دراز بکشید و استراحت کنید. من و پدرتون، عصر که کارها تموم شد، میایم دنبالتون!!\n\nقبل از اینکه هانسل یا گرتل بتونن بهش پاسخ بدن، نامادری بدجنس از اونجا دور شده بود!!\n\nاونا مدتی همون جا نشستن. سپس گرتل نان خودش رو از جیبش بیرون آورد و نیمی از اون رو به هانسل تقدیم کرد.\n\nگرتل گفت:\nداداش عزیزم، بیا اینو با هم نصف کنیم. چون تو نان خودتو توی راه پخش کردی که بهمون کمک کنی!!\nنان را با هم در مقابل آتش گرم خوردن و سپس خوابیدن. ساعت\u200Cهای زیادی گذشت. و هوا تاریک شد.\n\nناگهان گرتل با ترس از خواب پرید و گفت:\n\nهانسل هوا خیلی تاریکه!! من واقعا میترسم!!\nهانسل گفت:\nاصلا نترس گرتل. خرده نان\u200Cها حتما راه رو به ما نشون میدن. ما فقط باید صبر کنیم تا ماه بیرون بیاد و بعد حرکت کنیم!!\nماه بیرون اومد و مسیر روشن شد. اما در کمال تعجب اونا هیچ خرده نانی پیدا نکردن. میدونید چرا؟؟ چون هانسل و گرتل نفهمیده بودن که یک سنجاب کوچول داشته اونا رو تعقیب میکرده!! هر وقت که هانسل خرده نان رو روی زمین مینداخته، سنجاب ناقلا اون رو برمیداشته و میخورده!!\n\n\nگرتل فریاد زد:\nما حتما میمیریم هانسل!!\nهانسل در حالی که خواهرش رو به آرامی بغل میکرد گفت:\nآروم باش خواهر عزیزم!! من مطمئنم که ما میتونیم بدون خرده نان هم راه خودمون رو پیدا کنیم و به خانه برگردیم!!\nدرسته که هانسل خیلی مطمئن به نظر میرسید!! اما در واقع اینطور نبود!! اون هم دقیقا به اندازه\u200Cی گرتل ترسیده بود ولی برای این که خواهرش نگران نشه و آروم باشه، ترسش رو قایم کرد!!\nاونا در تاریکی شروع به حرکت کردن!!\n\nدو شب و دو روز گذشت، اما نتونستن از جنگل بیرون بیان. اونا که الان دیگه سرگردان، گرسنه و خسته بودن، فهمیدن که هر روز دارن بیشتر و بیشتر در اعماق جنگل فرو میرن!! ولی ناگهان گرتل با خوشحالی فریاد زد:\n\nمن دارم یه چیزی میبینم!!\nهانسل پاسخ داد:\nهورا!! این یک کلبه\u200C است!!\n\nناگهان اونا حس کردن که یک بمب انرژی درونشون منفجر شد. هانسل و گرتل با تموم سرعتی که میتونستن به سمت خانه دویدن!!\nوقتی اونا به خانه نزدیک شدن، گرتل از هیجان فریاد بلندی کشید. چون خانه\u200Cای که اونجا بود اصلا یک خانه\u200Cی معمولی نبود!! کاملا برعکس!!\n\nاون یک خانه بود که همش از نان زنجبیلی شیرین و خامه\u200Cی شیرینی ساخته شده بود!! و تازه با بهترین کیک\u200Cها، تارت\u200Cها و نون قندی\u200Cها هم تزئین شده یود!!\n\nهانسل زمزمه کرد:\nبیا اینجا توقف کنیم و یک مدت برای خودمون جشن بگیریم!!\nگرتل سریع به خانه نگاه کرد و سرش رو تکون داد. سپس مشت\u200Cهاش رو پر از کیک و شکلات کرد!!\nناگهان یک صدای آروم و ترسناک از پشت در خانه به گوش رسید!!\n\n\nصدا به آرومی گفت:\nکی جرات کرده و داره خانه\u200Cی منو میخوره؟؟\nهانسل پاسخ داد:\nهیچکس!! این فقط صدای باده!!\nدر با صدای بلندی باز شد و یک پیرزن از داخل خانه پیدا شد. نگاه کردن به قیافه\u200Cی پیرزن خیلی خیلی ترسناک بود . پوستش رنگ سبز درخشانی داشت. دماغش شبیه یک قلاب بزرگ بود و روی اون کلی جوش بزرگ وجود داشت!!\n\nبچه ها از ترس یخ زده بودن.\n\nپیرزن گفت:\nبچه\u200Cهای عزیزم!! لطفا بیایید نزدیکتر!! من چشم\u200Cهام خیلی ضعیفه و نمیتونم از این فاصله شما رو ببینم!! میخواید چند روزی مهمون من باشید؟؟\n\nاون همونطور که حرف میزد، یقه\u200Cی لباس هانسل و گرتل رو گرفت و اونا رو از زمین بلند کرد. اون خواهر و برادر بیچاره رو برد و پشت میز داخل خونه گذاشت!!\nجلوی اونا پر بود از ساندیچ\u200Cها، نون\u200Cهای روغنی خوشمزه، پنکیک، میوه و آجیل\u200Cهای لذیذ!!\nپیرزن گفت:\nپس منتظر چی هستین؟؟ از خودتون پذیرایی کنین!!\nهانسل و گرتل مشغول خوردن شدن!!\n\nوقتی شکمشون حسابی پر شد، پیرزن هانسل و گرتل رو به اتاقی زیبا با دو تخت کوچک با پرده\u200Cهای سفید برد!! اونا دراز کشیدن، چشمانشون رو بستن و لحظاتی بعد از اینکه سرشون رو روی بالش\u200Cهای نرم و ابریشمی گذاشتن، به خواب عمیقی فرو رفتن!!\n\nولی همه\u200Cی این\u200Cها نقشه\u200Cی زشت و شیطانی پیرزن بود!! در واقع اون اصلاً یک خانم نبود. اون شرورترین جادوگر توی جنگل بود و خونش رو با شیرینی و شکلات تزئین کرده بود تا بتونه بچه\u200Cها رو به دام بندازه!!\n\nاون وقتی بچه\u200Cها رو به دام مینداخت، اونقدر به اونا غذا میداد تا حسابی چاق و چله بشن. بعد اونا رو توی روز عید داخل تنور میپخت و یک لقمه\u200Cی چپ میکرد!!\n\nاوایل صبح روز بعد، جادوگر وارد اتاق خواب بچه\u200Cها شد و در حالی که اونا خواب بودن، بالای سر اونا ایستاد!! اون روی تخت خم شد و در حالی که صورت هانسل رو بو میکرد، با خودش زمزمه کرد:\nآه، بله. این یکی برای روز عید خیلی عالی و مناسبه. آره. فقط باید یکم چاق بشه تا خوشمزه و لذیذ بشه!!\n\nجادوگر نمیتونست صورت هانسل رو ببینه چون چشم\u200Cهاش خیلی ضعیف بودن، اما با حس بویایی فوق\u200Cالعاده\u200Cاش فورا فهمید که اون یک پسره و خیلی هم گوشت خوشمزه\u200Cای داره!!\n\nناگهان پیرزن هانسل رو با دو دستش گرفت و داخل قفس کوچکی انداخت و در قفس رو با قفل خیلی بزرگی بست!!\n\nهانسل از ترس فریاد وحشتناکی کشید، اما دیگه خیلی دیر شده بود. قفس تقریباً به اندازه\u200Cی یک جعبه\u200Cی کوچک بود بود که از چهار طرف با میله های آهنی ضخیم، محکم شده بود!!\n\nهانسل اصلا هیچ راه فراری نداشت!!\n\nبعد از این جادوگر به اتاق برگشت و فریاد زد:\nدختر بدبخت تنبل زود بیدار شو!! تو باید بری و از چاه برای من آب بیاری تا من بتونم برای داداشت غذاهای خوشمزه بپزم و تا روز عید حسابی چاق و چله\u200Cاش کنم!!\n\nگرتل فریاد زد:\nهانسل!! هانسل!! تو کجایی؟؟\n\nجادوگر پاسخ داد:\nاون اصلا نمیتونه صدای تو رو بشنوه!! من اونو توی یک قفس پشت خانه گذاشتم!!! حالا زود باش و برو برای من از چاه آب بیار دختر تنبل!!\nاز اون روز به بعد، جادوگر هر روز سه وعده\u200C غذایی لذیذ برای هانسل میپخت و به اون میداد. در حالی که گرتل که حالا خدمتکار جادوگر پیر شده بود، باید خودش رو با خرده کیک\u200Cها و نان\u200Cهای بیات سیر میکرد!!\n\nهر روز صبح جادوگر به قفس می رفت و میگفت:\n\nهانسل، انگشتتو به من بده که ببینم به اندازه\u200C\u200Cی کافی چاق شدی یا نه؟؟\nاما هانسل خیلی باهوش\u200Cتر از این حرفا بود!! اون میدونست که جادوگر چشم\u200Cهای خیلی ضعیفی داره. برای همین یک استخوان مرغ نازک را از یکی از غذاها برداشت و به جای انگشتش، هر روز اون استخوان رو پیرزن جادوگر نشون میداد!!\n\nهفته های زیادی گذشت و جادوگر بی تاب و بی قرار شد. اون به اندازه\u200Cی کافی برای روز عید خودش صبر کرده بود و دیگه نمیتونست بیشتر از این صبر کنه.\n\nاون گفت:\nدیگه وقتش رسیده. من امروز جشن خودم رو بر پا میکنم. برو، گرتل و برای من اندازه\u200Cی یک دیگ پر آب بیار تا بتونم برادرت رو توی اون بجوشونم!!\n\nگرتل شروع کرد به هق هق کرد و اشک\u200Cهای درشتش روی گونه\u200Cاش جاری شد!!\n\nجادوگر گفت:\nهق هق تو بیخودی و بی فایدست دختر کوچولو. هیچکس نمیتونه صدای تو رو از این عمق جنگل بشنوه!!\n\nمتاسفانه حق با جادوگر بود و گرتل با ناراحتی حرف اونو اطاعت کرد!!\nوقتی گرتل از چاه برگشت، جادوگر مشغول ورز دادن خمیر بود. اون رو به گرتل کرد و گفت:\nتنور رو گرم کردم. کمی نان میپزیم و صبر میکنیم تا تنور به اندازه\u200Cی کافی گرم بشه!! برو ببین تنور داغ شده یا نه.\n\nاما گرتل اصلا گول نخورد. اون میدونست که جادوگر میخواد اون بره و تنور رو چک کنه تا بتونه اونو بندازه توی تنور و بپزه و بخوره!! بنابراین با زیرکی جواب داد:\nاما جادوگر، من که نمیدونم چطور در تنور رو باز کنم!!\nجادوگر در تنور رو برای گرتل باز کرد.\nگرتل دوباره گفت:\n\nاما جادوگر، من که بلد نیستم چجوری باید تنور رو چک کنم!!\n\nجادوگر سرش رو داخل تنور برد تا به گرتل نشون بده که چطوری باید این کار رو انجام بده؛ اما، توی همین لحظه گرتل حمله ور شد. اون به جلو پرید و جادوگر رو با تمام قدرت به داخل تنور داغ هل داد. سپس اون به سرعت در تنور رو به هم کوبید و اون رو محکم قفل کرد!!\n\nگرتل کلیدهای جادوگر رو برداشت و با عجله به سمت قفس رفت و با فریاد در رو باز کرد و گفت:\n\nهانسل، هانسل!! ما آزاد شدیم!! جادوگر بدجنس شرور مرده!!\nهانسل با خوشحالی از قفس بیرون پرید و محکم خواهرش رو بغل کرد و اونا از خوشحالی گریه کردن!!\n\nهانسل گفت:\nزود باش خواهر کوچولو!! بیا زود از اینجا بریم!!\nگرتل گفت:\nصبر کن. بیا صندوقچه\u200Cی جواهرات پیرزن رو از توی اتاق خوابش برداریم!!\nبچه\u200Cها جیب\u200Cهاشون رو با جواهرات گرون قیمت جادوگر پر کردن و بعد دوباره به سمت جنگل جادویی حرکت کردن!!\n\nروزها راه رفتنن و راه رفتن!! یک روز ناگهان اطرافشون پر از نور شد و راه رو پیدا کردن!! اوه بله!! هانسل و گرتل صحیح و سالم به خونه رسیده بودن!!\n\nپدرشون برای اینکه بچه\u200Cهاش رو سالم و سلامت میدید، اشک شوق از چشمانش سرازیر بود!!\n\nهانسل گفت:\nببین، پدر! ما الان ثروتمندیم!!\nو بعد با خوشحالی جواهرات رو از جیبش بیرون آورد!!\n\nگرتل بسیار آهسته و با احتیاط به اطراف اتاق نگاه کرد و در نهایت گفت:\nنامادری بدجنس کجاست؟؟\nهیزم شکن پاسخ داد:\nبچه\u200Cهای عزیزم!!! اون ما رو ترک کرده و دیگه هیچوقت برنمیگرده!!\nاز همون لحظه هیزم شکن و هانسل و گرتل گذشته رو فراموش کردن و زندگی شاد و مرفهی رو در کنار هم شروع کردن!!! هانسل و گرتل از اون روز به بعد دیگه لب به هیچ شیرینی و شکلاتی نزدن!!\n",
      "src": "../../../assets/images/type-1/11/Untitled-1-14.jpg"
    },
    {
      "id": 12,
      "title": "خرگوش و لاک پشت",
      "body": "روزی روزگاری در یک جنگل زیبا، یک خرگوش خاکستری بامزه زندگی می\u200Cکرد. خرگوش قصه\u200Cی ما یک ذره نامهربون بود و دوستش لاک پشت رو به خاطر این که مثل خودش سریع نبود و خیلی آهسته راه میرفت، مسخره میکرد!!\n\nخرگوش همیشه با خنده به لاک پشت میگفت:\nتو با این سرعتت اصلا به جایی هم میرسی؟؟!!\nلاک پشت هم با متانت جواب میداد:\nاوهوم معلومه!! من خیلی زودتر از اونچه تو فکر میکنی به مقصد میرسم. اصلا میدونی چیه؟؟ بیا یک مسابقه برگزار کنیم و ببینیم که کی واقعا برنده میشه!!\n\nخرگوش با خودش فکر کرد که این خیلی سرگرم کننده و باحاله!! اون خودش رو تصور کرد که توی مسابقه کیلومترها جلوتر از لاک پشت میدوه و از خوشحالی قهقهه زد!!\nخرگوش با شادی گفت:\nباشه. اگه تو آماده\u200Cای حتما اینکارو میکنیم!!\nاونا دوست خوبشون روباه رو به عنوان داور انتخاب کردن. روباه با صدای بلند گفت:\nسه، دو، یک… حرکت\nخرگوش خیلی سریع جلوتر رفت و به سرعت دور شد. در حالی که لاک پشت به آرومی روی پاهای کوچکش میخزید و لاک سنگینش رو روی پشتش حمل می کرد.\n\nخرگوش می\u200Cدونست که لاک\u200Cپشت فاصله بسیار زیادی باهاش داره و خیلی طول میکشه تا بهش برسه؛ بنابراین با خودش فکر کرد که کمی بخوابه تا لاک پشت بهش برسه. خرگوش با خودش تصور میکرد که این کارش باعث میشه لاک پشت بیشتر خجالت زده بشه!بعدش اون میتونه دوباره سریع شروع بکنه و به خط پایان برسه!!\n\nدر همین موقع، لاک پشت به آرومی و پیوسته به حرکت خود ادامه میداد و با گذشت زمان، از نقطه ای که خرگوش در اونجا به خواب عمیقی فرو رفته بود عبور کرد.\nلاک پشت فقط به راه خود ادامه میداد و به هیچ چیزی دیگه\u200Cای توجه نمیکرد تا اینکه خیلی به خط پایان نزدیک شد. خرگوش ناگهان از خواب بیدار شد و تا اونجا که می تونست تند و سریع دوید اما خیلی دیر شده بود. لاک پشت از خط گذشت و برنده اعلام شد!!\nروباه عاقل که این صحنه رو تماشا میکرد به خرگوش گفت:\nحالا فهمیدی؟؟ همیشه کسی که سریعنره برنده نمیشه!! اونی برنده میشه که پیوسته به راهش ادامه میده و دیگرانو دست کم نمیگیره!!!\n",
      "src": "../../../assets/images/type-1/12/Untitled-1-8.jpg"
    },
    {
      "id": 13,
      "title": "روباه و لک لک",
      "body": "روزی روزگاری، یک روباه زندگی می\u200Cکرد که رفتار خیلی خوبی نداشت. یک لک لک در نزدیکی خانه\u200Cی روباه زندگی می\u200Cکرد. روباه همیشه لک لک بیچاره رو به خاطر چهره\u200Cاش و پاهای بلندش مسخره میکرد!!\nیک روز روباه نقشه\u200Cای کشید که بتونه کاری بکنه تا لک\u200Cلک حسابی ناراحت و خجالت زده بشه. اون رفت پیش لک\u200Cلک و گفت:\n\nاوه لک لک جون، دوست عزیزم! آیا افتخار میدی که امشب شامت رو با من بخوری؟؟؟\nروباه با خودش لبخند زد و داشت به نقشه\u200Cی بی ادبانه\u200Cاش فکر میکرد. لک لک کمی تعجب کرد اما خیلی خوشحال شد. اون دعوت روباه رو قبول کرد و موقع شام به خونه\u200Cی روباه رفت. لک لک واقعا گرسنه بود و آماده بود که کلی غذا بخوره!!\n\nروباه با کلی قشقرق و سر و صدا، یک ظرف سوپ سر میز آورد. ولی کاسه\u200Cی سوپ خیلی کم عمق بود. لک لک بیچاره فقط میتونست سر نوکش رو داخل کاسه ببره!! اون اصلا یک قطره از سوپ رو هم نتونست بخوره!!!\n\nروباه با خیال راحت از کاسه\u200Cی سوپش سر میکشید و با اشتها میگفت:\nعجب سوپ خوشمزه\u200Cای!!! من واقعا دارم از طعم این سوپ لذت میبرم!!\n\nلک لک کمی از رفتار روباه ناراحت شد. لک لک بیچاره با این که خیلی گرسنه بود، ولی اصلا از اون افرادی نبود که سریع کنترل خودشون رو از دست میدن و عصبانی میشن!!\nبنابراین، اون با مهربانی از دعوت روباه تشکر کرد و از اون پرسید:\nآیا من میتونم برای جبران زحماتت، فردا شب تو رو برای شام دعوت کنم؟\nفرا شب ، روباه به موقع به خانه\u200Cی لک لک رسید و منتظر نشست تا غذا آماده بشه. لک لک از آشپزخونه بیرون اومد. ناگهان بوی خوش ماهی کبابی توی فضا پخش شد. آب از لب و لوچه\u200Cی روباه راه افتاده بود!!\nولی چه فایده!!! لک لک ماهی\u200Cها رو توی گلدونای بلندی گذاشته بود که تازه خیلی هم باریک بودن!!!\n\nلک لک به راحتی نوک بلند خودش رو داخل گلدون برد و با لذت شروع به خوردن کرد. ولی تنها کاری که روباه می\u200Cتونست انجام بده این بود که به گلدون خیره شود وفقط از بوی ماهی کباب لذت ببره. اون واقعاً از این کار عصبانی شد، اما لک لک بلند شد و با مهربونی گفت:\nآه، روباه عزیز!!! باید یاد بگیری با مردم همونجوری رفتار کنی که دوست داری باهات رفتار کنن!! مگه نه؟\n",
      "src": "../../../assets/images/type-1/13/Untitled-1-5.jpg"
    },
    {
      "id": 14,
      "title": " راپونزل موبلند",
      "body": "روزی روزگاری، روی تپه ای در حومه\u200Cی شهر، چوبی وجود داشت. کنار چوب کلبه\u200Cی سنگی کوچکی بود. این کلبه با یک حصار چوبی خاکستری محاصره شده بود. درون این کلبه زن و شوهری زندگی می\u200Cکردند.\nزن و مرد تنها یک آرزو داشتند. آن\u200Cها آرزو داشتن که یک دختر زیبا داشته باشن که ازش مراقبت کنن و اونو بزرگ کنن. اونامطمئن بودن که پدر و مادری فوق العاده خواهند شد.\nطبقه\u200Cی بالا، پشت کلبه، یک پنجره بود.\nپنجره رو به منظره\u200Cای زیبا از باغی بزرگ باز میشد. داخل باغ پر از گیاه زیبایی به نام راپونزل بود که برگه\u200Cهای سبز بزرگ و خیلی قشنگی داشت که بسیار هم خوشمزه بود.\n\nباغ با دیواری بلند احاطه شده بود و متعلق به شرورترین و قدرتمندترین جادوگر تاریخ بود.\nهیچکس جرات نمیکرد که حتی یک انگشتش را داخل باغ جادوگر بگذارد.\nیک روز زن از پنجره\u200Cی بالای کلبه به راپونزل\u200Cها نگاه کرد. به نظر می رسید که برگ های سبز پرپشت و گل های بنفش اونو محو خودشون میکردن. انگار اون با یک طلسم جادو شده بود.\nناگهان زن بیحال شد و رنگش پرید.\n\nاو به شوهرش گفت:\nمن حتما باید یدونه از اون گیاهای راپونزل داشته باشم، اگر نه میمیرم!!\nمرد که به خوبی از خطرات موجود در باغ آگاه بود، به همسرش گفت:\nنترس، عشق من. من تا غروب منتظر میمونم و بعدش به باغ میرم، از دیوار بالا میپرم و با تمام سرعت یک راپونزل میدزدم و برای تو میارم!!\n\nمرد وفادار به قول خودش عمل کرد و هنگامی که هوا گرگ و میش بود، به راه افتاد. از دیوار باغ رد شد، با عجله مشتی راپونزل از باغچه کند و به کلبه بازگشت و با خوشحالی آن\u200Cها را به همسرش داد.\n\nزن در حالی که برگ\u200Cهای راپونزل رو میبلعید، فریاد زد:\nاوه، طعمش خیلی خوبه!! من باید بیشتر از این گیاه بخورم اگرنه حتما میمیرم. خواهش می کنم، شوهر عزیزم، به باغ برگرد و فردا یه عالمه از این گیاه برای من بیار!!!\n\nمرد چون عاشقانه همسرش رو دوست داشت، عصر روز بعد به باغ بازگشت. این بار پس از بالا رفتن از دیوار باغ ناگهان با جادوگر شریر روبرو شد و از ترس زبانش بند آمد. احساس کرد که عرق سردی روی پیشانی\u200Cاش نشت!!\n\n\nجادوگر که از عصبانیت قرمز شده بود گفت:\nچطور جرات میکنی وارد باغ من بشی و راپونزل گرانبهای منو بدزدی؟؟ تو حتما برای این کارت مجازات میشی!!\nمرد فریاد زد:\nصبر کن! اینا برای همسرمه. اون رنگ پریده و ضعیف شده و میگه که اگر راپونزل شما را نخوره حتما میمیره. این تنها چیزیه که میتونه اونو شفا بده. لطفا به من رحم کن، جادوگر!\n\nجادوگر سکوت کرد. سپس دلش به رحم آمد و گفت:\n\nخیلی خب مرد. من چیزی که تو درخواست میکنی رو بهت میدم. اما یک شرط داره. تو باید دختری رو که همسرت به دنیا میاره به من بدی!!\n\nمرد که ترسیده بود و چاره\u200Cی دیگه\u200Cای نداشت، شرط جادوگر رو قبول کرد.\n\nمدتی بعد، همسر مرد باردار شد و یک دختر زیبا به دنیا آورد. نوزاد هنوز اولین نفس خود را نکشیده بود که جادوگر با صدای بلندی ظاهر شد و گفت:\n\nشما راپونزل منو دزدیدید و اونو خوردبد! شما باید بهای این کارتونو بدید. این دختر الان مال منه!!!\nجادوگر وحشیانه حمله کرد، نوزاد رو قاپید و در یک چشم به هم زدن ناپدید شد.\n\nاز اون روز به بعد دختر بچه به راپونزل معروف شد. همونطور که راپونزل بزرگتر شد، جادوگر شریر اون رو به اعماق جنگل برد و در یک برج حبس کرد. این برج، یک برج معمولی نبود.\nارتفاع این برج به اندازه\u200Cی یک ساختمان بیست طبقه بود. یک اتاق تک نفره بالای برج وجود داشت که فقط یک پنجره کوچک داشت. نه دری در برج بود و نه راه پله\u200Cای. تنها راه ورود یا خروج همان پنجره\u200Cی کوچک بود.\n\nوقتی جادوگر میخواست بیاد داخل، زیر پنجره می\u200Cایستاد و فریاد میزد:\n\nراپونزل، راپونزل، موهات رو بنداز پایین.\n\nموهای راپونزل مثل طلای گرانبها، طلایی بود و خیلی بلند بود.\nراپونزل وقتی صدای جادوگر رو میشنید، موهای درخشانش رو بیست طبقه روی زمین رها میکرد تا جادوگر از آن بالا بیاید.\nسال\u200Cها گذشت.\nیک روز، پسر پادشاهی از جنگل عبور میکرد که ناگهان به برج رسید. او صدای آهنگی رو شنید که انگار توسط یک فرشته خونده میشد!!!\nاین صدای راپونزل بود که از تنهایی، در اتاق کوچکش آواز میخواند!!\n\nپسر پادشاه میخواست از برج بالا بره و با خانمی که صاحب این صدای دلربا بود، آشنا بشه. اما نه دری پیدا کرد و نه پله ای که از برج بالا بره.\nافسوس.\nاو با ناراحتی به خانه رفت.\nدر روزهای بعد، پسر پادشاه نمیتونست به چیزی جز صدای جذاب راپونزل فکر کنه.\nاون تصمیم گرفت هر روز به جنگل برگرده و به اون گوش بده!!\nیک روز پسر پادشاه، وقتی در جنگل داشت به صدای راپونزل گوش میدا، جادوگر رو دید که به برج نزدیک میشه و فریاد میزنه:\n\nراپونزل، راپونزل، موهات رو بنداز پایین!!\n\nراپونزل موهایش را رها کرد و جادوگر از آن بالا رفت.\n\nپسر پادشاه با خودش فکر کرد:\nخودشه!! این راه وروده! فردا برمیگردم و خودم رو جای جادوگر جا میزنم و با اون خانم با صدای شیرین ملاقات خواهم کرد و ازش تقاضای ازدواج میکنم!!\n\nروز بعد پسر پادشاه برگشت، به برج رفت و فریاد زد:\n\nراپونزل، راپونزل، موهات رو بنداز پایین!!\n\nبلافاصله راپونزل موهاش رو از پنجره پایین انداخت و پسر پادشاه از آن بالا رفت.\n\nهمانطور که می تونید تصور کنید، راپونزل با دیدن مردی که وارد اتاقش شد، خیلی شوکه شد. او تا به حال هیچ مردی را ندیده بود.\nپسر پادشاه وقتی داستان شنیدن صدای دلربای راپونزل در جنگل را تعریف کرد، خیال راپونزل کاملا راحت شد!!\n\nپسر پادشاه پرسید:\nآیا افتخار میدی که با من ازدواج کنی؟؟\nراپونزل گفت:\nمن با کمال میل با شما ازدواج میکنم. اما من نمی تونم پایین بیام. هر بار که برای دیدن من میاید، یک توده ابریشم همراهتون بیارید. از اون برای بافتن نردبان استفاده خواهم کرد. وقتی نردبان آماده شد، از اون پایین میام و می\u200Cتونیم با اسب تو از اینجا دور بشیم.\n\nپسر پادشاه پذیرفت که هر شب به دیدن راپونزل بیاد. به این ترتیب او می\u200Cتونست از جادوگر که روزها به برج میومد، در امان بمونه.\nجادوگر هیچ اطلاعی از پسر پادشاه نداشت تا اینکه یک روز راپونزل با بی دقتی راز خودش رو لو داد. راپونزل از دهانش پرید و گفت:\n\nجادوگر، چطوریه که پسر پادشاه تو یه چشم به هم زدن از موهای من بالا میاد ولی برای تو اینقدر طول میکشه؟\n\nجادوگر فریاد زد:\nچی گفتی؟”تو فقط مال منی! آه، چقدر مرا فریب دادی راپونزل… به خاطر این کارت عذاب زیادی خواهش کشید!!\n\nجادوگر به سرعت موهای راپونزل رو گرفت ویک قیچی از کیفش بیرون آورد…\nموهای راپونزل در یک چشم به هم زدن چیده شدن و روی زمین ریختن!!!\nراپونزل فریاد بلندی کشید و بعد شروع کرد به گریه کردن.\nجادوگر فریاد زد: “\nمن تو رو به صحرا میفرستم که بقیه\u200Cی عمرت رو بدر تنهایی و بدبختی بگذرونی!!\nسپس، با یک بشکن انگشتان بلند جادوگر، راپونزل از اتاق ناپدید شد.\nآن شب، پسر پادشاه به سمت برج رفت و فریاد زد:\n\nراپونزل، راپونزل، موهات رو بنداز پایین!!\n\nبلافاصله از پنجره ریختن پایین، اما این بار جادوگر بود که موهای طلایی و بلند راپونزل رو در دست داشت. پسر پادشاه بالا رفت. او انتظار دیدن راپونزل مهربون رو داشت اما این بار با نگاه زهرآگین جادوگر روبرو شد.\nجادوگر با تمسخر گفت:\nراپونزل عزیزت،به خاطر تو از اینجا رفته تو دیگه هرگز اونو نمیبینی!!\nپسر پادشاه که از شنیدن این خبر، خیلی ناراحت شده بود، عقب عقب رفت و ناگهان از پنجره به پایین افتاد!\n\nاون به سختی جان سالم به در برد، ولی خاری در چشمش فرو رفت و اونو کور کرد!!\nپسر پادشاه که حالا نابینا شده بود، در تاریکی جنگل سرگردان بودو چیزی جز توت نمی خورد. او به چیزی جز چهره شیرین راپونزلش فکر نمیکرد و چیزی جز صدای ابریشمی صدای او در سرش نمیشنید.\nاو سال ها در بدبختی پرسه زد و به دنبال راپونزل گشت!\nروزی گذارش به صحرایی افتاد. از قضا، این همان بیابانی بود که راپونزل به آن تبعید شده بود.\nاو صدای آشنای صدای شیرین راپونزل رو در شنید و به سمت اون رفت.\n\nپسر پادشاه نزدیک و نزدیک رفت تا بالاخره راپونزل اونو دید. راپونزل به سمت شاهزاده دوید و از خوشحالی شروع کرد به گریه کردن. وقتی دو قطره از اشک های راپونزل روی چشم شاهزاده ریخت، ناگهان دوباره شاهزاده قدرت بینایی\u200Cاش رو به دست آورد و به راپونزل نگاه کرد. سپس نگاهش به دو کودک خردسال که در کنار او ایستاده بودند افتاد.\n\nراپونزل گفت:\nبا دختر و پسرت آشنا شو!!!\nشاهزاده پرسید:\nوای!! اونا دوقلو هستن!!\nآره!! یه جفت دوقلوی بامزه و زیبا!!\nشاهزاده با خوشحالی گفت:\nپس بیاید تا با هم بریم خونه!!\nاون\u200Cها به سرزمین شاهزاده برگشتن و سالهای سال در کنار هم به خوبی و خوشی زندگی کردن!!\n\n",
      "src": "../../../assets/images/type-1/14/Untitled-1-1.jpg"
    },
    {
      "id": 15,
      "title": "شنل قرمزی",
      "body": "روزی روزگاری در یک جنگل بزرگ، کلبه\u200Cی کوچکی وجود داشت. در اون خانه زن و شوهر مهربانی با دختر کوچکشون زندگی می\u200Cکرد.\nمادر دخترک، خیاط خیلی ماهری بود. یک روز او برای دخترش یک شنل و یک شال قرمز زیبا دوخته بود و دخترش هر روز اون\u200Cها رو می\u200Cپوشید. به همین دلیل از اون روز به بعد همه\u200Cی مردم او را شنل قرمزی صدا میکردن.\n\nیک روز مادر شنل قرمزی او را صدا کرد و گفت:\nدختر عزیزم، میخوام ازت خواهش کنم که این نان خونگی رو با این کره\u200Cها و کیک میوه\u200Cای برای مادربزرگت ببری!\n\nشنل قرمزی گفت:\nخیلی خوشحال میشم مادر. اما من خیلی وقته که مادربزگو ندیدم. میترسم از یادم رفته باشه که خونه\u200Cی اون کجاست و چه شکلی است!!\n\nمادر پاسخ داد:\nدختر عزیزم، من مطمئنم که اگه راه بیوفتی، حتما یادت میاد.\n\nشنل قرمزی به سمت جنگل راه افتاد. او یک سبد حصیری در دست داشت که خوراکی\u200Cهای مادر بزرگ را در اون گذاشته بود و رویش یک پارچه\u200C\u200Cی قرمز انداخته بود. او در حالی که در مسیر جنگل می پرید و دنیا را تماشا می کرد، آرام آواز می خواند.\n\nیک گرگ وحشی آهنگ شیرین شنل قرمزی رو شنید. گرگ موجودی شرور و حریص بود و دلش میخواست که شنل قرمزی رو برای صبحونه، یه لقمه\u200Cی چپ کنه. اما اون جرات این کار رو نداشت. چون یک مرد هیزم شکن با سگش همون نزدیکی مشغول به کار بود.\n\nاما گرگ اصلا نمیتونست جلوی خودش رو بگیره، چون ذاتش این اجازه رو بهش نمیداد. پس گرگ برای اینکه توی دردسر نیوفته، به جای اینکه به شنل قرمزی حمله کنه، آروم و موقر به سمتش رفت و گفت:\nسلام، شنل قرمزی. توی این صبح زیبا و دل انگیز کجا میری؟\n\nشنل قرمزی جواب داد:\nبرای دیدن مادربزرگم میرم تا براش نان و کره و کیک میوه\u200Cای ببرم.\n\nگرگ پرسید:\nمادربزرگت کجا زندگی می کنه دختر ناز؟\n\nاو پاسخ داد:\nدر وسط وسط جنگل!\n\nگرگ با صدای آرامی گفت:\nآه، بله. من اون خانه رو می شناسم، اما الان دیگه باید برم. ازت خداحافظ دختر کوچولو. خیلی مراقب خودت باش. جنگل برای دختر کوچکی مثل تو خیلی خطرناکه!!\n\nقبل از اینکه شنل قرمزی وقت داشته باشه که جواب گرگ رو بده، اون رفته بود!\nشنل قرمزی اصلا عجله نداشت. او عاشق جنگل بود و می\u200Cتونست ساعت\u200Cها به تنهایی در اونجا بازی کنه.\nاون دنبال پروانه\u200Cها می\u200Cدوید و به سنجاب\u200Cها نگاه میکرد. او یک خرگوش رو دید که از میان سرخس\u200Cها پرید و یک زنبور که شهد گل\u200Cهای وحشی رو مینوشید.\n\nاو حتی به یکهیزم شکن برخورد کرد که در حال بریدن کنده\u200Cهای درختان بود.\n\nهیزم شکن به مهربانی گفت:\nشنل قرمزی تنهایی داری کجا میری؟\n\nشنل قرمزی جواب داد:\nمن میرم که مادربزرگمو ببینم. ولی الان باید عجله کنم چون ممکنه که دیر برسم!!\n\nدر حالی که شنل قرمزی در حال بازی بود، گرگ بداخلاق تا اونجا که می\u200Cتونست به سمت وسط جنگل دوید و خانه مادربزرگش را پیدا کرد.\nمادربزرگ تنها زندگی می\u200Cکرد. اون به شدت ضعیف بود و به ندرت از تختش بلند می شد. و اون روز هم مثل همیشه توی تختش دراز کشیده بود.\nگرگ به سمت در خانه\u200Cی مادربزرگ دوید و در زد . تق تق تق\nپیرزن پرسید:\nکیه کیه در میزنه؟\nگرگ در حالی که سعی می\u200Cکرد صدای شنل قرمزی رو تقلید کنه، گفت:\nمن شنل قرمزیم مادربزرگ.\nمادربزرگ گفت:\nبیا داخل عزیزم. ضامن در رو بکش و در رو باز کن.\nگرگ در رو باز کرد و وارد شد.\n\nمی تونید تصور کنید که مادربزرگ چقدر از دیدن گرگی که در مقابلش ایستاده بود، شوکه شد. اون از ترس یخ کرد و لحظاتی بعد، گرگ وحشی گرسنه مادربزرگ رو یک لقمه\u200Cی چپ کرد.\nاما گرگ هنوز سیر نشده بود. اون دوست داشت که شنل قرمزی رو مزه کنه. پس لباس\u200Cها مادربزرگ رو پوشید، روی تخت دراز کشید و منتظر شنل قرمزی شد.\n\nبعد از یک ساعت یا بیشتر، شنل قرمزی به خانه\u200Cی مادربزرگ رسید. به سمت در رفت و در زد. تق تق تق.\n\nگرگ گفت:\nبیا داخل عزیزم. ضامن در رو بکش و در رو باز کن.\n\nشنل قرمزی با خودش فکر کرد:\n\nیادم نمیاد که صدای مادربزرگ اینقدر کلفت بوده باشه!!\nاما وقتی وارد خانه شد، مادربزرگش رو دید که مثل همیشه روی تختش دراز کشیده بود.\nشنل قرمزی گفت:\nمادربزرگ، مادرم منو فرستاده تا این نان و کره و کیک میوه\u200Cای خوشمزه رو برای شما بیارم!!\n\nگرگ گفت:\nاوه، تو چقدر مهربونی دخترم، بیا اینجا تا یک ماچ گنده بهت بدم!!\n\nشنل قرمزی که اگه یادتون باشه خیلی وقت بود که مادربزرگش رو ندیده بود، به تخت نزدیک شد.\n\nشنل قرمزی گفت:\nمادربزرگ، چه دماغ بزرگی داری.\n\nگرگ گفت:\nچون اینجوری میتونم بوی خوب تو رو بهتر بفهمم عزیزم!!\nو مادربزرگ، چه گوش های بزرگی داری.\n\nگرگ گفت:\nبرای اینکه بتونم صدای تو رو بهتر بشنوم عزیزم.\nو چه چشمای درشتی داری مادربزرگ!!\n\nگرگ گفت:\nاینجوری میتونم صورت زیبای تو رو بهتر ببینم عزیزم!!\nگرگ دیگه حسابی گرسنه شده بود و آی از لب و لوچه\u200Cاش آویزون شده بود.\nشنل قرمزی گفت:\nاوه، مامان بزرگ، چقدر دندون\u200Cهای تیز و گنده\u200Cای داری!!\n\nگرگ زمزمه کرد:\nچون اینجوری میتونم تو رو راحت\u200Cتر بخورم!!\nگرگ دیگه نتونست صبر کنه و از روی تخ به سمت شنل قرمزی حمله ور شد!!!\nدرست در همون لحظه، در با صدای بلندی باز شد. سگ مرد هیزم شکن به داخل پرید و به گرگ حمله کرد. گرگ وقتی به عقب رفت، روی زمین افتاد و ناله کرد.\nچند ثانیه بعد، مرد هیزم شکن هم سر رسید، تبر عظیمش رو بالای سرش گرفت و با صدای بلندی اون رو پایین آورد. با یک ضربه سر گرگ وحشی از تنش جدا شد.\n\nشنل قرمزی فریاد زد:\nاوه، متشکرم، مرد هیزم شکن مهربون، از کجا فهمیدی که گرگ اینجاست و من در خطرم؟\n\nمرد هیزم شکن گفت:\nخب من این اواخر این گرگ وحشی رو در جنگل دیده بودم که کمین کرده بود. امروز تو رو دیدم که تنها هستی و خواستم مطمئن بشم که سالم میرسی برای همین دنبالت اومدم. سگم بوی گرگ رو احساس کرد برای همین سریع به سمت این خونه دویدیم!!\n\nشنل قرمزی گفت:\nاوه، شما چقدر شجاع و باهوش هستی، هیزم شکن عزیز. من بازم متشکرم.\nهیزم شکن با شنل قرمزی به خونه رفت و اتفاقات بد رو برای والدینش توضیح داد. اون\u200Cها بسیار از هیزم شکن و سگش ممنون بودن که دخترشون رو از دست گرگ وحشی نجات دادن.\n\n",
      "src": "../../../assets/images/type-1/15/Untitled-1.jpg"
    },
    {
      "id": 16,
      "title": "جک و لوبیای سحر آمیز",
      "body": "روزی روزگاری، پایین دره نزدیک یک کوه، روستای کوچکی بود. در دورترین نقطه\u200Cی روستا یک کلبه کوچک و فرسوده قرار داشت. و در کلبه یک زن بیوه با تنها پسرش زندگی میکرد.\nاون\u200Cها بسیار فقیر بودن. لباس\u200Cهاشون خیلی کهنه بود و کفش\u200Cهاشون همگی پاره بودن. این مادر و پسر از دار دنیا فقط یک گاو قهوه\u200Cای رنگ داشتن!\n\nجک هر روز صبح زود از خواب بیدار می\u200Cشد. گاوشان رو می\u200Cدوشید و شیر رو در یک بطری بزرگ می\u200Cریخت. سپس بطری شیر را دوان دوان به مغازه\u200Cی روستا می\u200Cبرد و میفروخت. درسته که شیر فقط چند سکه ارزش داشت، ولی جک با گرفتن اون سکه\u200Cها خوشحال میشد.\nجک سکه\u200Cها رو به کشاورز میداد و در عوض چند سیب زمینی بزرگ میگرفت و به خانه برمیگشت. جک این کار رو هر روز انجام می\u200Cداد. شیر گاو برای گذران زندگی جک و مادرش کافی بود.\n\nسال بعد، زمستان خیلی سختی از راه رسید. بادها محکم میوزیدن و برف و بوران کل روستا رو گرفته بود. سرما به حدی بود که هیچکس تا اون لحظه مثلش رو ندیده بود. این سرما باعث شد تا بهار بعد هیچ علف و گیاهی از زمین در نیاد و رشد نکنه!!\n\nگاو که بدون علف، غذایی برای خوردن نداشت، ضعیف شد و دیگه شیر نداد.\n\nجک فریاد زد:\nمادر! امروز حتی یه قطره شیر هم نمیتونم از گاومون بدوشم!!\n\nمادر جک پاسخ داد:\nمن همیشه از چنین روزی میترسیدم و آخرش این بلا به سرمون اومد. جک، پسر عزیزم، وقتشه که گاو با ارزش خودمون رو بفروشیم. اون رو به بازار ببر و به بالاترین قیمتی که میتونی بفروش.\n\nجک غمگین به نظر می رسید و گفت:\nاما مادر، بدون شیر روزانه از گاو، به زودی پولمون تموم میشه. بعد از این ما باید چیکار کنیم؟\n\nمادر پاسخ داد:\nنگران نباش جک. ما حتما یه راهی پیدا میکنیم!!\nجک با گاو به روستا رفت. قبل از اینکه جک به بازار برسه، با یک قصاب مهربون برخورد کرد. قصاب یک پیش بند راه راه آبی و سفید و یک کلاه حصیری پوشیده بود و یک کیف کوچک و سبز بدستش بود. قصاب به جک نزدیک شد.\n\nاون در حالی که گاو رو نوازش میکرد گفت:\nچه گاو چاق و چله و خوبی داری پسرک!!\n\nجک پاسخ داد:\nاین گاو فروشی هستش\nواقعا میخوای این گاو رو بفروشی؟\n\nجک گفت:\nبله، مادرم به من گفته که به بازار برم و اون رو فقط به بالاترین قیمت پیشنهادی بفروشم، چون اون گاو خیلی ارزشمندیه!!\n\nقصاب پاسخ داد:\nمن میخوام که اونو بخرم. من قصد دارم با ارزشترین و بهترین قیمت رو برای این گاو پیشنهاد بدم. چیزی که شما حتی توی خوایتون هم نمیبینید!!\n\nجک با تعجب به قصاب نگاه کرد و پرسد:\nاین پیشنهاد چیه؟\n\nقصاب گفت:\nلوبیاهای سحرآمیز و جادویی!!\nقصاب جلو آمد و جلو آمد و کیسه\u200Cی سبز کوچکی را باز کرد. جک به داخل کیسه نگاهی انداخت.\n\nجک با عصبانیت فریاد کشید:\nهمین؟ فقط سه تا لوبیای بی ارزش؟\n\nقصاب پاسخ داد:\nاینا لوبیاهای معمولی نیستن. این لوبیاها سحرآمیزن و من مطمئنم که زندگی تو و مادرتو زیر و رو میکنن.\nجک برای لحظه ای فکر کرد و با خودش گفت:\nچیزی که جادوییه و به مادرم کمک میکنه…!\nجک گفت:\nخیلی خب.\nاو یک کیسه کوچک که سه تا لوبیای کوچک توی اون بود رو با گاو عوض کرد و به خانه برگشت. جک وقتی به خانه رسید، ماجرای قصاب و لوبیاها رو برای مادرش تعریف کرد. ناگهان جک دید که رنگ صورتش مادرش پرید!!\n\nاو فریاد زد:\nتو چیکار کردی پسر نادون ؟\n\nجک با لکنت گفت:\nاما، مامان… مادر، مرد گفت که اونا لوبیاهای سحرآمیزن… و…. و… اونا به بهه ما ککمک می میکنن…!!\nجک ناگهان ساکت شد و به حرفای خودش فکر کرد. مسخره به نظر میرسید! احساس شرمندگی کرد و شروع کرد به گریه کردن.\n\nاو فریاد زد:\nاوه، مادر، خیلی متاسفم. من نمی تونم باور کنم که این کار احمقانه رو انجام دادم. خواهش میکنم منو ببخش!!\n\nمادرش جواب داد:\nزود به اتاقت برو جک و به کاری که کردی خوب فکر کن!!\n\nجک هنوز کیسه\u200Cی کوچک لوبیا رو در دستش گرفته بود، برگشت، به طبقه بالا رفت و در اتاق خوابش را بست.\nلوبیاها را در کف دستش گذاشت، روی لبه\u200Cی تختش نشست و به آن\u200Cها خیره شد.\n\nبا عصبانیت به خودش گفت:\nمن چطور تونستم اینقدر نادون و بی فکر باشم؟؟ من واقعا یه گاو رو در عوض سه تا لوبیا فروختم؟\n\nجک از شدت عصبانیت مشتش رو گره کرد و لوبیاها رو از پنجره به بیرون پرت کرد. سپس روی تختش دراز کشید و به خواب عمیقی فرو رفت.\nصبح روز بعد، جک از خواب بیدار شد. صبحی روشن و آفتابی بود ولی نور مثل همیشه از پنجره به اتاق جک نمی\u200Cتابید. در عوض اتاقش تاریک تاریک بود. جک به سمت پنجره دوید. ناگهان نفسش از چیزی که میدید، بند آمد.\nیک ساقه لوبیای غول پیکر از زمین تا آسمان رشد کرده بود!!!\n\nجک فریاد زد:\nوااااای خدای من!! اون لوبیاها واقعا جادویی بودن. شاید واقعا اون قصاب راست میگفت. شاید ما قراره ثروتمند بشیم!! همینه\n\nجک بدون هیچ فکری، از پنجره\u200Cی اتاق خوابش بیرون پرید و روی ساقه لوبیای غول پیکر فرود آمد. ساقه\u200Cهای بزرگ و پربرگ مثل نردبان\u200C، به جک کمک می\u200Cکردن تا از ساقه لوبیا بالا بره. او شروع به صعود کرد.\nبالاتر.\nو بالاتر.\nو بالاتر.\nجک یک لحظه هم برای نگاه کردن به پایین توقف نکرد. جک آنقدر بالا رفته بود که دیگه نمی\u200Cتونست کلبه و یا روستاشون رو ببینه!!!\n\nناگهان یک صدای نازک گفت:\nجک، تویی؟\n\nجک گفت:\nبله. خودمم. من جکم.\n\nیک پری کوچک و زیبا درست جلوی بینی جک ظاهر شد و توی هوا شروع کرد به بال زدن.\n\nپری گفت:\nمن سالهاست منتظرم که تو رو ببینم. من باید راز خیلی مهمی رو به تو بگم.\n\nجک فقط با تعجب به پری نگاه میکرد.\n\nپری ادامه داد:\nجک، پدر تو روزگاری مرد خیلی ثروتمندی بود. تو نمیخوای بدونی که پدرت چجوری مرد؟\nجک گفت:\nمادرم به من گفته که پدرم مریضی سختی گرفت و مرد!\nپری گفت:\nاوه عزیزم جک، مادرت حتما میخواسته از تو مراقبت کنه. پدرت مریض نبود. در کل سرزمین همه پدر تو رو میشناختن. چون پدرت شگفت انگیز\u200Cترین موجود تاریخ رو در اختیار داشت. اون صاحب یک مرغ بود که هر روز تخم طلا میگذاشت!!!\n\nجک مات و مبهوت شد. او پرسید:\nولی… پس پدرم چطور مرد؟\n\nپری بازویش را بالا برد و به دوردست اشاره کرد و گفت:\nاون قلعه رو ببین. خب، توی اون قلعه یک غول زندگی می کنه که ظالم و وحشیه. اون پدرت رو خورد و مرغ تخم طلاش رو دزدید. تو باید از اون انتقام بگیری و دارایی\u200Cهای پدرت رو پس بگیری!!\nو پری بدون اینکه چیز دیگه\u200Cای بگه ناپدید شد.\n\nچند لحظه طول کشید تا جک خودش را جمع و جور کنه. سپس جک بلند شد و به سمت قلعه رفت. جک توی عمرش ساختمونی به این بزرگی ندیده بود. حتی پله\u200Cها از قد اون بلندتر بون. در ورودی به اندازه\u200Cی یه درخت کاج بزرگ بود. کنار در، دو مجسمه\u200Cی خیلی بزرگ از دو تا شیر سنگی قرار داشت.\n\nجک نفس عمیقی کشید. سپس بدون مقدمه، صاف روی زمین دراز کشید و زیر در غلتید.\n\nجک بلند شد و گرد و غبار رو از لباسش پاک کرد. نگاهی به اطراف انداخت. این قلعه واقعا بزرگ بود و جک رو متحیر کرده بود!!!\nدرهای چوبی بزرگی که حکاکی شده بودن در مقابل جک قرار داشتن. و یک فرش که اندازه\u200Cی دو تا اتوبوس بود، کف زمین پهن شده بود.\nناگهان زمین شروع کرد به لرزیدن و صدای پای خیلی بلندی به گوش جک رسید.\nگرومپ\nگرومپ\nگرومپ\n\nیکهو یک در باز شد و غول بزرگی نمایان شد که یک مرغ طلایی توی دست داشت. غول بدون توقف به جلو رفت و در آشپزخونه رو باز کرد.\n\nجک از راهرو رد شد و جوری که مطمئن بود غول اونو نمیبینه رفت داخل آشپزخونه.\nغول فریاد زد:\nشام من کجاست؟\n\nهمسرش گفت:\nخیلی زود حاضر میشه عزیزم.\nغول پشت میز آشپزخونه نشست و مرغ طلایی رو با احتیاط جلویش گذاشت. جک سریع رفت پشت پایه\u200Cی میز. همسر غول در حالی که یک کاسه بزرگ خورش خوشمزه رو جلوی غول میگذاشت گفت:\nاوه، کاش اون حیوون رو روی میز شام نمی گذاشتی.\n\nغول به او خیره شد و با صدای بلند گفت:\n\nاین مرغ طلایی منه و هر روز باید برای من تخم طلا بذاره\nناگهان غول ایستاد و به آرومی به اطراف نگاه کرد. بینیش رو تکون داد و بو کشید و سپس با عصبانیت گفت:\n\nبوی آدمیزاد میاااد… بوی آدمیزاد میااااد\n\nهمسرش گفت:\nحتما خیالاتی شدی عزیزم. از روزی که اون مرغ رو دزدیدی، هیچ انسانی نخوردی!!\nغول فریاد زد:\nمن دارم بوی آدمیزاد رو حس میکنم!!\nهمسرش با خونسردی پاسخ داد:\nعزیزم به جای این حرفا، شامت رو بخور تا سرد نشده!!\nغول خورش خود را خورد و سپس سرش رو روی میز گذاشت و به خواب عمیقی فرو رفت\n\nجک با خودش فکر کرد:\nخودشه!! این لحظه\u200Cی شانس منه!!\n\nجک به سرعت رومیزی رو گرفت و خودش رو بالا کشید. اون از ترس اینکه مبادا غول بیدار بشه جرات نفس کشیدن نداشت. جک روی میز جلو رفت، مرغ طلایی رو با احتیاط زیر بغلش گذاشت و مستقیم به سمت پنجره دوید.\n\nجک با خودش فکر کرد:\nایول. من اینکارو کردم.\n\nولی ناگهان فریاد بلندی از همسر غول بلند شد:\nآههههه… آ… آ… آ… یک پسر!\n\nغول با عصبانیت از چیزی که شنیده بود از خواب بیدار شد و فریاد زد:\nکجاست؟ اون آدمیزاد کجا خودشو قایم کرده؟\n\nهمسرش فریاد زد:\nآنجا!\nو با دستش به جک که حالا با سرعت زیاد به سمت پنجره می\u200Cدوید، اشاره کرد و فریاد زد:\nوااای. اون پسر مرغ تخم طلای تو رو هم دزدیده!!!\n\nغول به سمت جک حمله\u200Cور رشد.\n\nجک از پنجره باز فرار کرده بود، از ساقه\u200Cی لوبیا به پایین رفته بود و به خانه رسیده بود.\nپس از بازگشت به زمین، جک ساقه لوبیای جادویی را قطع کرد و دیگر نه غول و نه همسرش دستشون به جک و مادرش نرسید. مرغ طلایی، همانطور که پری گفته بود، هر روز یک تخم طلا میگذاشت.\n\nطولی نکشید که جک و مادرش پول کافی برای زندگی در رفاه رو به دست آوردن. اون\u200Cها یک گاو جدید برای خودشون خریدن و سال\u200Cها با شادی و خوشحالی در کنار هم زندگی کردن.\n\n",
      "src": "../../../assets/images/type-1/16/Untitled-1-28.jpg"
    },
    {
      "id": 17,
      "title": "موطلایی و سه خرس بامزه",
      "body": "روزی روزگاری در کنار یک جنگل زیبا، چمنزاری بزرگ و باصفا قرار داشت. داخل این چمنزار یک کلبه\u200Cی نقلی بود که مامان خرسه، بابا خرسه و بچه خرس زندگی می\u200Cکردن.\n\nهر کدام از خرس\u200Cها برای خودش یک تخت خواب برای خوابیدن، یک صندلی برای نشستن و یک کاسه برای خوردن فرنی داشتن.\nیک روز صبح، وقتی که خورشید داشت طلوع میکرد، مامان و بابا خرسه بیدار شدن تا صبحانه رو آماده کنن.\nبچه خرس کوچولو از خواب بیدار شد، از پنجره به بیرون نگاه کرد. او با خوشحالی مثل رعد و برق از پله ها پایین اومد.\nبچه خرس کوچولو فریاد زد:\nمامان… بابا… ببینین\nبچه خرس از پنجره به بیرون اشاره کرد. باورنکردنی بود. صدها پروانه\u200Cی رنگارنگ در حال پرواز در چمنزار بودن.\n\nیکی از کارهای مورد علاقه بچه خرس، دنبال پروانه\u200Cها دویدن بود. ولی او خیلی کم میتونست این کار رو انجام بده چون پروانه\u200Cها فقط در بهار به چمنزار می\u200C\u200Dاومدن.\nبچه خرس گفت:\nلطفا، لطفاً، خواهش می\u200Cکنم، می\u200Cتونیم قبل از صبحانه بریم بیرون، مامان؟ این پروانه\u200Cها خیلی زیادن. من تا حالا این همه پروانه یکجا ندیده بودم. من باید الان برم بیرون! خواهش میکنم میتونیم بریم لطفا؟\nمامانه خرسه گفت:\nخیلی خب عزیزم.\n\nبابا خرس گفت:\nپس من فرنی را توی ظرف\u200Cها میریزم تا خنک بشه که وقتی برگشتیم بتونیم اونو بخوریم!\nبابا خرسه فرنی را داخل سه کاسه ریخت و با احتیاط روی میز گذاشت. بعد سه تا خرس قصه\u200C ما در رو با صدای بلندی بستن و کلبه\u200Cی قشنگشون رو خالی گذاشتن.\n\nدر نزدیکی کلبه\u200Cی خرس\u200Cها، یک مرد نجار زندگی می کرد.\nاو یک دختر زیبا داشت. موهای این دختر رنگ طلایی درخشانی داشت. برای همین اسم او را موطلایی گذاشته بوند. موطلایی دختر خیلی شیرینی بود؛ اما روحیه\u200Cی کنجکاوی داشت که گاهی او را در خطر می\u200Cانداخت.\n\nیک بار موطلایی از سر کنجکاوی، دنبال حیوانات جنگل کرده بود و نزدیک بود که خوراک گرگ\u200Cها شود. یک روز دیگه، او یکی از تخم\u200Cهای یک عقاب را از لانه\u200Cاش برداشته بود. این کار موطلایی، عقاب رو خیلی عصبانی کرده بود. در حدی که عقاب به سر موطلایی چند بار محکم نوک زده بود.\n\nدر این صبح خاص، موطلایی داشت برای پدرش یک پیغام میبرد که ناگهان چشمش به کلبه\u200Cی خرس\u200Cها افتاد.\nاو با خودش فکر کرد:\nچه کلبه کوچک دلپذیری است، نمی\u200Cدانم چه کسی اینجا زندگی می\u200Cکند.\n\nموطلایی بدون فکر کردن، در کلبه را چند بار کوبید ولی کسی جواب نداد! موطلایی که دست بردار نبود، سریع به سمت پنجره دوید و به داخل نگاه کرد!!\nاون با خودش گفت:\nاوه، اون کاسه\u200Cهای پر از فرنی خوشمزه رو ببین. خیلی بده که کسی اینجا نیست تا اون\u200Cها رو بخوره و ازشون لذت ببره. من حتما باید برم داخل و این فرنی رو بخورم تا خدایی نکرده این فرنی حروم نشه!!\n\nپس موطلایی در ورودی را باز کرد و رفت داخل خانه.\nدقیقا روبروی او یک شومینه بود که آتش بزرگی داشت. کنار آتش میز آشپزخانه قرار داشت و روی میز سه کاسه فرنی خوشمزه، مرتب و منظم چیده شده بود. یک کاسه\u200C\u200Cی بزرگ، یک کاسه\u200Cی متوسط و یک کاسه\u200C\u200Cی کوچک روی میز بود. کنار هر کاسه، یک قاشق هم اندازه و جلوی آن یک صندلی وجود داشت.\nموطلایی اول روی صندلی بزرگ نشست. این صندلی آتقدر بزرگ بود که پای موطلایی به زمین نمی\u200Cرسید. او جلو آمد، موطلایی قاشق بزرگ را برداشت و یک قاشق پر از فرنی\u200Cای که داخل کاسه\u200Cی بزرگ بود، چشید!\nاو فریاد زد:\nاوه نه! این خیلی شوره!\n\nموطلایی سپس روی صندلی متوسط نشست، قاشق متوسط را برداشت و فرنی\u200Cای که در کاسه\u200Cی متوسط بود را مزه کرد.\nاو فریاد زد:\nاوه نه! این خیلی بی مزه\u200Cاست!!\n\nسرانجام، موطلایی روی صندلی کوچک نشست، قاشق کوچک را برداشت و فرنی داخل کوچکترین کاسه را چشید!\nاو فریاد زد:\nآه بله! این یکی خوشمزست!!\n\nناگهان صدای ترق بلندی شد.\nصندلی کوچک که برای موطلایی خیلی ریزه میزه بود، زیر وزن او شکست. کاسه کوچک به هوا رفت و فرنی آن به سرعت روی دیوار پاشید!!\n\nمو طلایی با خودش گفت:\nاوه، خب من خلی فرنی خوردم و الان خیلی خوابم میاد!!\n\nموطلایی که حالا خیلی خسته شده بود به طبقه بالا رفت.\nدر مقابل او سه تخت پشت سر هم چیده شده بودن: بزرگ، متوسط و کوچک.\nاول، موطلایی تخت بزرگ را امتحان کرد.\nاو فریاد زد:\nاوه نه! این تخت خیلی سفت و محکمه!\nپس موطلایی از تخت بزرگ بلند شد و بدون اینکه ملحفه را مرتب کند، به سمت تخت متوسط رفت.\nاو فریاد زد:\nاوه نه! این تخت زیادی نرمه!\n\nموطلایی\u200Cاز تخت متوسط بیرون آمد، ملحفه\u200Cها را همانقدر نامرتب رها کرد و روی تخت کوچک دراز کشید.\nاو فریاد زد:\nآه بله! این یکی درسته.\nموطلایی خمیازه ای کشید، پتو را روی خودش انداخت و به خواب عمیقی فرو رفت.\n\nحدود بیست دقیقه گذشت و سه خرس از چمنزار به خونه برگشتن.\nبابا خرسه فریاد زد:\nیا خدای مهربون! توی این کلبه چه خبر بوده؟ کی فرنی خوشمزه\u200Cی من رو خورده؟\nبابا خرسه به شدت عصبانی به نظر می رسید.\n\nمامان خرسه به سمت میز رفت، کاسه\u200Cاش را بلند کرد و با دقت آن را بررسی کرد.\nاو از میان دندان های درشت و بسیار تیزش غرغر کرد:\nو چه کسی فرنی من رو خورده؟\n\nبچه خرس کوچک فریاد زد:\nمامان، بابا، نگاه کنید! صندلی من شکسته، کاسه\u200Cام خالیه و فرنیم روی دیوار پاشیده!!!\n\nسه خرس عصبانی شدن. اونا فوراً رفتن تا کلبه رو بگردن و مزاحم رو پیدا کنن. اونا هر گوشه\u200Cی از طبقه پایین را بررسی کردند و به دنبال سرنخ گشتن اما چیزی پیدا نکردن.\n\nبابا خرس زمزمه کرد:\nدنبال من بیاید!\nو آرام از راهرو عبور کرد و از پله ها بالا رفت. وقتی به بالای پله\u200Cها رسید، ایستاد و به سه تخت با تعجب نگاه کرد!\nبابا خرس غرش کرد:\nچه کسی در تخت من دراز کشیده؟\n\nمامان خرسه سریع جلو رفت، نگاهی سریع به ملحفه\u200Cهایش انداخت و گفت:\nو چه کسی در رختخواب من دراز کشیده؟\n\nبچه خرس کوچولو به تختش نگاه کرد و زمزه کرد:\nبابا، یک دختر بچه\u200Cی موطلایی تو تخت من دراز کشیده!\n\nبابا خرسه پیروزمندانه پاسخ داد:\nآها! این باید همون مزاحم بی ادب و نزاکت باشه. من اونو فورا برای مجازات این بی احترامی، یه لقمه\u200Cی چپ میکنم!\nموطلایی به آرامی از خواب بیدار شد.\nوقتی موطلایی سه تا خرس بزرگ رو دید که بهش زل زدن، سریع بلند شد، از روی تخت پرید و از پنجره\u200E\u200Cی اتاق که باز بود، بیرون پرید. قبل از اینکه دست خرس\u200Cها بهش برسه!\nبیرون پنجره یک لوله\u200Cی فاضلاب بود.\nموطلایی با دو تا دستش لوله\u200Cی فاضلاب را گرفت، از اون سر خورد و سپس با تمام سرعتی که در توانش بود، به سمت خانه دوید در حالی که خرس\u200Cها اونو از پنجره اتاق خواب با تعجب نگاه میکردن!\n\nموطلایی خیس عرق و نفس نفس زنان به خانه رسید!\nمرد نجار گفت:\nطلایی، دختر عزیزم، همونطور که ازت خواسته بودم تخم مرغها رو از مزرعه\u200Cی خانم براون جمع کردی؟\n\nنه بابا، حواسم پرت شد.\n\nمرد نجار آهی کشید:\nاوه نه، موطلایی، این دفعه دیگه چیکار کردی؟\n\nبابا، یک کلبه خالی پیدا کردم که سه کاسه فرنی روی میز داشت، بنابراین من وارد شدم و از خودم پذیرایی کردم!!!\n\nتو چیکار کردی؟\n\nمتاسفم، بابا. من واقعا معذرت میخوام. نمی\u200Cدونستم خرس\u200Cها اونجا زندگی می\u200Cکنن. من واقعا که قصد شکستن صندلی یا پاشیدن فرنی روی دیوار را نداشتم!!!\n\nمرد نجار به موطلایی نگاه کرد و گفت:\nمن واقعا از رفتار تو ناامید شدم! چطوری میخوای این کار بد رو جبران کنی؟؟؟\n\nموطلایی برای لحظه\u200Cای ساکت شد و در فکر فرو رفت.\n\nدر نهایت موطلایی گفت:\nبابا، شاید اگر من برای آن\u200Cها یک نامه بنویسم و عذرخواهی کنم، آن\u200Cها منو ببخشن. البته فکر کنم خرس کوچولو یه صندلی جدید نیاز داره. و البته من باید فرنی\u200Cای که خوردم رو هم جایگزین کنم!\nمرد نجار لبخندی زد و گفت:\nاین خیلی فکر خوبیه.\nدر روزهای بعد، موطلایی نامه عذرخواهی را نوشت و با کمک پدرش، با دقت یک صندلی جدید برای بچه خرس درست کرد. او پول توجیبی\u200Cهایش را هم جمع کرد تا بتواند به اندازه\u200Cی کافی جو بخرد و فرنی بپزد.\nوقتی همه چیز آماده شد، موطلایی همه\u200Cی وسایل را برداشت و به سمت کلبه\u200Cی خرس\u200Cها در چمنزار حرکت کرد.\nاین بار در زد و منتظر ماند تا در را برایش باز کنند.\nدر باز شد.\nبابا خرسه غرش کرد و گفت:\nباز هم که تویی!\n\nبا شنیدن این حرف، مامان خرسه و بچه خرس با عصبانیت به سمت در آمدند.\nبچه خرس فریاد زد:\nزود باش این دختر بی ادب رو بخور بابا!!\n\nموطلایی جواب داد:\nصبر کنید! من آاومدم تا بگم متاسفم. میدونم کاری که کردم اشتباه بود. من هرگز نباید بدون اجازه وارد خانه شما می\u200Cشدم و به وسایل شما دست میزدم. من نامه\u200Cای نوشتم تا بگم چقدر متاسفم، یک صندلی جدید برای بچه خرس درست کردم و یک ظرف بزرگ فرنی با جو برایتان آوردم.\nخرس\u200Cها به هم نگاه کردن.\n\nمامان خرسه گفت:\nدختر عزیز، این خیلی کار شیرینیه که تو انجام دادی. ما حتما عذرخواهی تو رو میپذیریم!\n\nموطلایی پاسخ داد:\nخیلی خیلی متشکرم.\n\nحتما شما خوشحال میشید که خرس\u200Cها موطلایی رو نخوردن. او واقعاً درس خوبی گرفته بود. موطلایی از بی فکری خودش پشیمون شد و از اون روز به بعد به خودش قول داد که با هرکسی ملاقات می کنه، مهربان و مؤدب باشه.\nو البته این تموم ماجرا نبود.\n\nمو طلایی و سه خرس بامزه خیلی زود به بهترین دوستان هم تبدیل شدن. اون\u200Cها با هم دنبال پروانه\u200Cها میدویدن و فرنی خوشمزه میخوردن. مو طلایی و سه خرس تا آخر عمر دوستای مهربون و صمیمی باقی موندن!!\n",
      "src": "../../../assets/images/type-1/17/Untitled-1-27.jpg"
    },
    {
      "id": 18,
      "title": "یه کپه چوب",
      "body": "روزی روزگاری پدری بود که فقط سه پسر داشت و حتی یک دختر هم نداشت. آن پسران نیز واقعاً شیطون و پر سر و صدا بودن.\nاون\u200Cها هرگز دست از دعوا و مشاجره دست برنمی\u200Cداشتن و این باعث میشد که پدر بیچاره هر روز یک سردرد وحشتناک بگیره!!!\nپدر همه کاری رو امتحان کرده بود تا دعوای بین اون ها رو متوقف کنه ولی هیچکدوم از راه\u200Cها جواب نداده بود، بنابراین فکر کرد و فکر کرد تا ببیند چه درسی می\u200Cتواند به آن\u200Cها بدهد.\n\nیک روز دعوا و مشاجره\u200Cی پسرها به جایی رسید که پدر بیچاره بدرترین سردرد دنیا رو گرفت!!\nدیگر صبر پدر بیچاره تمام شد. بنابراین، او از یکی از پسرهایش خواست تا یک دسته چوب برای او بیاورد. پدر چند چوب کوچک بیرون آورد و یکی را به هر یک از پسران داد. او گفت\nببین می توانی آن را بشکنی؟\nیکی از پسرها گفت: “خیلی راحته” و شاخه را از وسط دو نیم کرد.\nپسر بعدی در حالی که چوب\u200Cها را از وسط نصف می کرد، گفت: «مثل آب خوردنه».\nپسر آخری در حالی که شاخه اش را از وسط می\u200Cشکست گفت: «این آسون\u200Cترین کار دنیاست ».\nسپس پدر دسته\u200Cای از شاخه\u200Cهای کلفت\u200Cتر را یکی پس از دیگری به پسرانش داد و به آن\u200Cها گفت که سعی کنن آن را بشکنن. آن\u200Cها هر کاری که می تونستن امتحان کردن. حتی کپه چوب را روی زانوهایشان کوبیدند و حتی آن را در لای در گذاشتند و فشار دادند اما باز هم کپه\u200Cی چوب شکسته نشد!!\n\nپدر با لبخند گفت\nببینین پسرها. حالا می\u200Cفهمید که اگر همه با هم موافق باشید و به هم کمک کنید، به عنوان یک خانواده قوی خواهید بود.\nاما اگر همیشه در حال دعوا و مشاجره باشید، مثل یک چوب ضعیف هستید که با یک فوت می\u200Cشکنه!!\nخوشبختانه از اون روز به بعد پسرها همیشه با هم همکاری کردن و دیگه هیچوقت مشاجره و دعوایی بینشون پیش نیومد!!\n\n",
      "src": "../../../assets/images/type-1/18/Untitled-1-21.jpg"
    },
    {
      "id": 19,
      "title": "سیندرلا",
      "body": "روزی روزگاری، دختر خدمتکار فقیری به نام سیندرلا زندگی می کرد. او یک دختر صبور و لطیف و مهربان بود.\nروزهای او طولانی و طاقت فرسا بود. پر از خسته\u200Cکننده\u200Cترین و بدترین کارهای خانه.\nشستشوی کف زمین، شستن لباس ها، گردگیری قفسه ها و پختن غذا کارهایی بود که او در طول یک روز باید انجام میداد.\n\nسیندرلا رو مجبور کرده بودند که صبح تا غروب بدون گرفتن حتی یک ریال دستمزد کار کند.\nمادر سیندرلا وقتی اون خیلی بچه بود، فوت کرده بود و پدرش خیلی زود دوباره ازدواج کرد. اما همسر جدید او یک زن بدجنس بود. او از ازدواج قبلی\u200Cاش دو دختر داشت که به اندازه\u200Cی خودش بدجنس بوند.\nآن\u200Cها هر روز سیندرلای بیچاره را به طرز وحشتناکی اذیت می کردند. یک روز که سیندرلا خاکسترهای شومینه را جارو می کرد، او را مسخره کردند و شعار دادند:\nدختر بیچاره، دختر بیچاره\nقیافش سیاه سوخته و چرکه\n\nبا اینکه نامادری و خواهران ناتنی\u200Cاش سال\u200Cها او را عذاب داده بودند، او حتی یک بار هم به آن\u200Cها بی احترامی نکرده بود و سعی نکرده بود که از آن\u200Cها انتقام بگیرد. او اصلا برای آنها آرزوی بدی نداشت.\nاو با صبوری کارهای خانه را انجام می\u200Cداد، به این امید این که وقتی بزرگتر شد بتواند فرار کند و زندگی شگفت انگیزی که آرزو دارد را شروع کند.\nیک روز که سیندرلا داشت در خانه کار می\u200Cکرد، یک نفر در خانه را محکم کوبید. سیندرلا با عجله در را باز کرد. پشت در یک مرد کوتاه و چاق ایستاده بود که لباس سلطنتی به تن داشت و طومار مهمی را در دست گرفته بود.\n\nمرد تپل طومار را باز کرد و شروع کرد به خواندن:\nوظیفه\u200Cی منه که اعلام کنم پادشاه دعوتنامه\u200Cای رسمی برای تمام دختران جوان این سرزمین فرستاده ا در جشن مهم سلطنتی در قصر شرکت کنند.\nبا شنیدن این حرف، خواهران ناتنی سیندرلا، او را به گوشه\u200Cای هل دادند و جلوی مرد چاق ایستادند. مرد به خواندن ادامه داد:\nجناب ولیعهد به دنبال یک خانم شایسته برای ازدواج می\u200Cگردند. ایشان مایلند تا با تمام دختران این سرزمین ملاقات کنند تا عشق واقعی را بیابند. لطفا شنبه ساعت 8 شب در کاخ حضور پیدا کنید.\nمرد کوچولو برگشت، سوار اسبش شد و تاخت. دو شوالیه نیز او را از نزدیک دنبال کردند.\nخواهران ناتنی در را بستند و از خوشحالی فریاد بزرگی سر دادند.\nنامادری سیندرلا وارد اتاق شد.\nاو با بی حوصلگی گفت\nدلیل این همه شادی چیست؟\nاوه… مامان… ما به جشن سلطنتی دعوت شده ایم و من مطمئن هستم که یکی از ما به عنوان شاهزاده خانم جدید انتخاب خواهد شد.”\nنامادری با لبخندی مسخره پاسخ داد\nالبته که این کار را می\u200Cکنی، کدام شاهزاده\u200Cای است که نخواهد با بچه\u200Cهای مهربان و با ارزش من ازدواج کند\n\nسیندرلا ناامیدانه سعی می کرد تا آن\u200Cها را کمی ساکت کند. زیرا او ته دلش می\u200Cدانست که هر شاهزاده\u200Cای ترجیح می دهد تا آهر عمرش تنها زندگی کند تا اینکه بخت خودش را با ازدواج با این دخترهای بی ادب، سیاه کند.\nنامادری رو به سیندرلا کرد و فریاد زد:\nچرا ایستادی و بر بر نگاه می\u200Cکنی؟ لباس ها را آماده کن.\nسیندرلا سری تکان داد و گفت\nچشم خانم\nسیندرلا بیش از هر چیز آرزوی رفتن به جشن سلطنتی را داشت. اما او جرأت نمی\u200Cکرد تا از نامادری شریر خود اجازه بگیرد، چون می\u200Cدانست که نامادری بدجنس این اجازه را به او نمی\u200Cدهد. بنابراین او خودش را مشغول کارهای خانه و البته آماده کردن لباس های مجلسی خواهران ناتنی اش کرد.\nعصر جشن سلطنتی سلطنتی فرا رسید.\nیک کالسکه اسبی باشکوه به سمت در جلویی خانه حرکت کرد و خواهران ناتنی، لباس\u200Cهای دست\u200Cدوزی شده\u200Cشان را پوشیدند و با ناز و اصوار فراوان سوار کالسکه شدند.\nسیندرلا با اندوه فراوان به آن\u200Cها نگاه کرد و آه عمیقی کشید.\nاو با خود گفت\nاگر فقط می\u200Cتوانستم فقط یک آرزو در کل عمرم داشته باشم، در جشن سلطنتی شرکت می\u200Cکردم و فقط برای یک شب از کارهای ترسناک و خسته\u200Cکننده\u200Cی خانه خلاص می\u200Cشدم\nناگهان یک نور بزرگ در آسمان پدیدار شد.\nیک پری کوچک جلوی سیندرلا ظاهر شد که یک عصای کوچک هم در دست داشت.\n\nپری با خوشحالی گفت:\nآرزوی تو برآورده میشه!\nسیندرلا با تعجب پرسید:\nچی؟\nمن آرزوی تو رو برآورده میکنم؛ چون من مادرخوانده\u200Cی پری تو هستم. آه چقدر تو این سال\u200Cها در سکوت رنج کشیدی. تو روح مهربانی داری. یک خانم جوان مهربان و صبور.\nسیندرلا با خوشحالی فریاد زد\nاوه من باورم نمیشه!!\nولی ناگهان اخمی روی صورتش ظاهر شد.\nاما من آماده نیستم، پری مادرخوانده. لباس های من نخی است و کفش هایم پاره شده است. من نمی\u200Cتوانم به این شکل در قصر حضور داشته باشم\nمادرخوانده پری با لبخند گفت:\nنگران نباش، سیندرلا. من تنها چیزی که برای برآوردن آرزوی تو لازم دارم یک کدو تنبل، یک موش صحرایی، دو موش و چهار ملخ است.\n\nسیندرلا خیلی گیج به نظر می رسید.\nپس عجله کن عزیزم. زود باش\nسیندرلا دوید و همه\u200Cی چیزهایی که پری مادرخوانده گفته بود را آماده کرد.\nاولش سیندرلا به باغ رفت و با یک کدو تنبل بزرگ و رسیده برگشت. مادرخوانده پری یک بار با عصایش به آن ضربه زد و در یک لحظه کدو، به کالسکه\u200Cای طلایی و باشکوه تبدیل شد.\nسپس، سیندرلا یک موش از روی تله موش\u200Cهای داخل آشپزخانه برگشت.\nمادرخوانده پری گفت:\nعالی است عزیزم، حالا اگر بدت نمی\u200Cآید که آن را برای من روی صندلی کالسکه بگذار\nسیندرلا سریعا این کار را انجام داد.\nپری بار دیگر عصایش را تکان دا. دو موشی که سیندرلا در انباری پیدا کرده بود به دو خدمتکار با لباس\u200Cهای با کلاس تبدیل شدند. چهار ملخ هم به چهار اسب سفید با شکوه تبدیل شدند.\n\nمادرخوانده پری گفت\nو حالا برای آخرین جادو…\nو با چوب دستی اش به شانه سیندرلا زد.\nجرقه ای بلند شد. لباس\u200Cهای کهنه\u200Cای که او لحظه ای قبل پوشیده بود، ناگهان تغییر کردند. سیندرلا در لباس مجلسی جادویی و درخشان که برای یک شاهزاده خانم مناسب بود می\u200Cدرخشید. سیندرلا به پایش نگاه کرد. یک جفت کفش شیشه\u200Cای خیلی زیبا به پا داشت که در تاریکی برق می\u200Cزدند.\n\nمادرخوانده پری فریاد زد\nشگفت انگیزه!!! اما یادت باشه ساعت 12 شب، این طلسم جادویی شکسته میشه و لباس\u200Cهای تو به لباس\u200Cهای کهنه تبدیل میشه.\nسیندرلا در حالی که گونه مادرخوانده پری خود را می بوسید گفت\nمی فهمم. و خیلی ممنون از لطف بزرگی که به من کردید مادرخوانده پری!!\nسیندرلا وارد کالسکه شد و به سمت جشن سلطنتی حرکت کرد.\nهنگامی که کالسکه طلایی از دروازه\u200Cهای کاخ عبور کرد، شیپوری به صدا درآمد و سیندرلا مورد استقبال سلطنتی قرار گرفت.\nتمام خانم\u200Cها از شکوه و جلال او متعجب شدند.\nهنگام ورود او به سالن رقص، شاهزاده بلافاصله تحت تأثیر ظرافت سیندرلا و گرمای لبخند او قرار گرفت.\nشاهزاده نزدیک شد.\nاو سرش را به آرامی خم کرد و دستش را دراز کرد و گفت\nخانم، به من افتخار می\u200Cدهید تا با شما برقصم؟\nسیندرلا با وقار و مهربانی گفت:\nحتما! خیلی خوشحال میشم.\nارکستر شروع به نواختن کرد.\n\nهمه در سالن رقص به آن\u200Cها خیره شده بودند. خواهران ناتنی سیندرلا به این صحنه نگاه می\u200Cکردند ولی سیندرلا آنقدر تغییر کرده بود که آن\u200Cها اصلا او را نمی\u200Cشناختند. در عوض، آن\u200Cها با حسادت به سیندرلا خیره شدند.\nاز آن لحظه به بعد شاهزاده فقط به سیندرلا چشم داشت. آن دو تمام شب را در آغوش یکدیگر رقصیدند و از همراهی یکدیگر لذت بردند.\nساعت\u200Cهای زیادی پشت سر هم گذاشت.\nساعت 9 شب\nساعت 10 شب\nساعت 11 شب\nناگهان سیندرلا به ساعت نگاه کرد. ساعت یک دقیقه به نیمه شب بود و او فقط یک دقیقه فرصت داشت تا طلسم جادویی شکسته شود.\nاو به شاهزاده گفت\nمن باید بروم.\nاو بدون معطلی از اتاق بیرون رفت، نگهبانان را پشت سر گذاشت و از قصر گذشت. اما وقتی به سالن رسید یکی از کفش\u200Cهای بلوری خود را گم کرد. ولی آنقدر دیرش شده بود که برنگشت تا آن را بردارد.\n\nافسوس!\nزنگ ساعت نیمه شب زده شد.\nسیندرلا هیچ خدمتکاری بیرون از کاخ ندید. فقط یک کدو حلوایی در حیاط کاخ دیده نمی\u200Cشد. حتی موش\u200Cها، موش\u200Cصحرایی و ملخ\u200Cها هم دیده نمی\u200Cشدند. و سیندرلا که حالا لباس\u200Cهایش، همان لباس\u200Cهای کهنه\u200Cی قبلی بودند، چاره ای جز فرار به خانه در تاریکی شب نداشت.\nچند روز گذشت.\nسیندرلا به کارهای روزمره\u200Cی خود را انجام میداد. و خواهران ناتنی اش مثل همیشه او را اذیت و مسخره می\u200Cکرند.\nهمه چیز به حالت عادی برگشته بود.\nخاطره\u200Cی جشن سلطنتی مانند یک رویای جادویی در ذهن سیندرلا تار و محو شد.\nآیا واقعا کدو تنبل تبدیل به یک کالسکه طلایی شده بود؟\nو موش به یک کالسکه؟\nآیا او واقعاً تمام شب را با شاهزاده رقصیده بود؟\nاو کم کم دچار شک و تردید شده بود.\nناگهان صدای در آمد. سیندرلا با متانت در را باز کرد.\nدر مقابل او همان مرد کوچک تپل ایستاده بود.\nاو پیروزمندانه گفت\nجناب شاهزاده تشریف فرما می\u200Cشوند.\nشیپور به صدا در آمد. شاهزاده در حالی که یک یک لنگه کفش بلوری به دست داشت، از کالسکه پیاده شد.\nچشمان سیندرلا گشاد شد. و با خودش فکر کرد\nپس من رویا نمی\u200Cدیدم!!!\nناگهان چشم شاهزاده برای یک لحظه به سیندرلا افتاد. همین یک ثانیه کافی بود تا شاهزاده سیندرلا را بشناسد.\nناگهان صدای دویدن آمد و خواهران ناتنی با عجله به سمت در آمدند و سیندرلا را به کناری پرت کردند.\nمرد کوچولو ادامه داد:\nاعلیحضرت در حال بازدید از همه\u200Cی خانه\u200Cهای سرزمین هستند تا صاحب واقعی این کفش شیشه\u200Cای را پیدا کنند. کفش اندازه\u200Cی پای هر دختری باشد، شاهزاده از او خواستگاری خواهد کرد.\nخواهرها از هیجان فریاد زدند.مناسب این کفش نیست؛ اما دلش نمی آمد که به آنها بگوید. بنابراین به آن\u200Cها فرصت داد تا کفش را امتحان کنند.\nپای خواهر اول آنقدر بزرگ بود نصفش هم به زور در کفش جا شد.\n\nخواهر کوچکتر شانس بیشتری داشت. او به زور توانست پایش را در کفش جا کند ولی پاهایش ورم کردند قرمز شدند!\n\nسپس نوبت به سیندرلا رسید.\nشاهزاده با نگاهی آگاهانه جلو رفت، زانو زد و کفش شیشه ای را با احتیاط به پای سیندرلا کرد.\nشاهزاده لبخند زد و گفت:\nکاملا اندازه است! شکی نیست که تو، سیندرلا، عشق واقعی من هستی. من نمی\u200Cتوانستم از فکر کردن به تو دست بردارم. آیا به من افتخار می\u200Cدهی و با من ازدواج کنی؟\n\nسیندرلا به لباس\u200Cهایش نگاه کرد و سپس به شاهزاده گفت:\nمن فقط یک خدمتکار فقیر هستم\nشاهزاده پاسخ داد\nشما در چشمان من یک شاهزاده هستید. عشق ما از تمام گنج\u200Cهای دنیا هم با ارزش\u200Cتر است.\nسیندرلا با خوشحالی پیشنهاد شاهزاده را پذیرفت و اندکی بعد آن\u200Cها ازدواج کردند. دیری نگذشت که آنها به عنوان پادشاه و ملکه حکومت کردند و تلاش کردند تا رفاه و آسایش را برای مردم سرزمینشان فراهم کنند.\n",
      "src": "../../../assets/images/type-1/19/Untitled-1-15.jpg"
    },
    {
      "id": 20,
      "title": "شاهزاده خانم و نخود",
      "body": "در سرزمینی بسیار بسیار دور پادشاهی باشکوه و قدرتمندی بود که به همراه پسر و مادرش در یک قلعه بزرگ زندگی می\u200Cکرند.\nشاهزاده  بسیار  باهوش و مودب و خوش لباس بود.\n\nاما پادشاه قصه ما غمگین بود. \nاو آرزو داشت که پسرش بتواند با شاهزاده خانم زیبایی ازدواج  کند. اما هیچوقت نتوانسته بود شاهزاده خانم را پیدا کند.  \nالبته در قلمرو پادشاه دختران بسیار زیبا و خوش لباسی زندگی می\u200Cکردند که همه آنها ادعا داشتند که شاهزاده خانم هستند. \nشاهزاده به دستور پدرش بسیار جستجو کرد و با همه دوشیزگان ملاقات و گفتگو کرد. اما در آخر دست خالی و غمگین به قلعه  بازگشت. \nشاهزاده به پدرش گفت که نمی\u200Cتوان فهمید که این دوشیزگان واقعا شاهزاده هستند یا نه. \nپادشاه دانا، لبخندی زد و گفت: پسرم، تو باید صبور باشی. زمانش که برسد خودت خواهی فهمید.\nشاهزاده هم لبخندی زد و به اتاق خود بازگشت. \nآن شب باران به همراه  طوفان بزرگی آمد.\nرعد و برق با صدای بسیار زیادی شروع شد و باران با صدایی مانند سُم هزاران اسب که به میدان نبرد می\u200Cروند شروع به باریدن کرد. \nناگهان صدای در قلعه آمد. کسی پشت در قلعه بود. پادشاه شنل خود را پوشید و در را باز کرد. پشت در بانوی جوانی بود که خیس و سرمازده ایستاده بود.\n\nدختر جوان گفت: من یک شاهزاده خانم واقعی هستم. من نیاز به لباس خشک و جای خواب دارم. آیا می توانم برای امشب در قلعه شما بمانم.\nپادشاه اجازه داد و ایشان را به داخل قلعه دعوت کرد.\nپادشاه به ملکه مادر گفت که این دوشیزه می\u200Cگوید که یک شاهزاده خانم واقعی است.\nملکه مادر هیچ حرفی نزد. و با خود فکر کرد که: به زودی خواهیم فهمید که آیا اون شاهزاده خانم واقعی است یا نه.\nسپس به دوشیزه یک لباس تمیز و خشک داد و به او گفت: این لباس را بپوش تا من اتاق خواب شما را آماده کنم.\nملکه مادر شروع به آماده کردن اتاق خواب کرد اما با روشی بسیار عجیب.\nاو ابتدا لحاف و ملحفه\u200Cها و تشک\u200Cها را از روی تخت برداشت. سپس یک دانه نخود را روی تخت گذاشت. و بعد از آن بیست لایه تشک را روی نخود گذاشت و بین تشک\u200Cها یک لحاف قرار داد.\nبعد از آن ملحفه\u200Cها و لحاف را روی تخت انداخت و به شاهزاده خانم گفت که تخت شما آماده است.\n\nقد تخت با وجود بیست تشک و لحاف آنقدر بلند شده بود که شاهزاده خانم برای اینکه بتواند روی آن برود و بخوابد باید از یک نردبان بالا می\u200Cرفت.\nشاهزاده به بالای تخت رفت. لحاف را روی خود کشید. شمع را فوت کرد و خوابید.\nصبح روز بعد و هنگام صرف صبحانه ملکه مادر رو به شاهزاده خانم کرد و پرسید: شاهزاده عزیز من، دیشب راحت خوابیدید؟\nشاهزاده خانم کمی با خجالت گفت: مممم نه، کاملا خوب نبود.  و ادامه داد: منظورم این هست که من بابت مهربانی و مهمان نوازی شما بسیار سپاسگزارم، اما به نظر می\u200Cرسید که چیز سفت و ناراحت کننده\u200Cای در زیر تشک من وجود داشت. به طوریکه دیشب نتوانستم بخوابم.\n\nملکه مادر شگفت زده شد و گفت: واقعا؟!\nو رو به پادشاه و شاهزاده کرد و گفت: به نظرم بالاخره شاهزاده خانم واقعی را پیدا کردیم. چون هیچ کسی به جز یک شاهزاده خانم واقعی اینقدر حس ظریف و دقیقی ندارد که بتواند یک نخود را از روی بیست تشک و بیست تا از بهترین لحاف\u200Cهای من تشخیص دهد. شما باید فورا ازدواج کنید!\nشاهزاده بسیار خوشحال و شادمان شد.\nاو رو به شاهزاده خانم کرد و گفت: شاهزاده عزیزم، آیا به من این افتخار بزرگ را می\u200Cدهید و با من ازدواج کنید؟\nشاهزاده خانم بسیار خجالت کشید و سرخ شد. چند لحظه\u200Cای صبر کرد تا لقمه\u200Cای که در دهان داشت از گلویش پایین برود. سپس گفت: یک شرط دارم.\nشاهزاده گفت: هر چه که باشد قبول می\u200Cکنم.\n شاهزاده خانم لبخندی زد و به شاهزاده گفت: آیا به من قول می\u200Cدهی که از این پس هر دانه نخودی که از این پس وارد قلعه شد فقط برای خوردن باشد و نه خوابیدن.\nشاهزاده هم از خجالت سرخ شد و به او نگاه کرد و با لبخند گفت: البته، من قول می\u200Cدهم.\n",
      "src": "../../../assets/images/type-1/20/Untitled-1.jpg"
    },
    {
      "id": 21,
      "title": "پس رنگ زرد کجاست؟",
      "body": "روزی روزگاری، جعبه\u200Cای پر از رنگ\u200Cهای زیبا توی خونه\u200Cی یک نقاش زندگی میکردند.\n\nتیوپ رنگ زرد به بقیه\u200Cی رنگ\u200Cهای توی جعبه میگفت:\nمن دلم نمیخواد با شماها نقاشی بکشم! من دوست ندارم لاغر و زشت بشم!\n\nهمون روز، نقاش قصه\u200Cی ما، تصمیم گرفت که قشنگترین نقاشی دنیا رو برای تموم بچه\u200Cهای کره\u200Cی زمین بکشه!\nنقاش، درخت\u200Cها رو با رنگه قهوه\u200Cای کشید! ولی انگار یه چیزی کم بود! نقاش کمی فکر کرد و گفت:\nآهان فهمیدم! رنگ سبز!\nنقاش برگ\u200Cها رو با رنگ سبز رنگ کرد!\nولی انگار یه چیزی کم بود! به نظر شما اون چی بود؟\n\nنقاش با خودش گفت:\nآهان درسته! آسمون!\nنقاش آسمون رو با رنگ آبی، نقاشی کرد!\nولی انگار یک چیزی کم بود! یعنی اون چی بود؟\n\nناگهان چیزی به ذهن نقاش رسید!\nاون گل\u200Cها و غنچه\u200Cها رو با رنگ قرمز و صورتی کشید!\nولی هنوز هم انگار چیزی کم بود!\n\nنقاش، سنجاقک\u200Cهای قرمز براق، طوطی\u200Cهای لیمویی و خرگوش\u200Cهایی به سفیدی برف روی بوم نقاشی کشید!\nنقاش یک فیل خاکستری بزرگ هم نقاشی کرد!\nولی انگار هنوووووز یک چیزی توی نقاشی کم بود!\n\nشما فکر میکنید که چه چیزی توی نقاشی کم بود؟!\n\nنقاش پنجره\u200Cی اتاقش رو باز کرد و به بیرون نگاه کرد!\nآهان! اون فهمید که چیزی توی نقاشی گم شده! خورشید! اون باید خورشید رو نقاشی میکرد!\n\nنقاش داد زد:\nزررررد! زرررررد! رنگ زرد تو کجااااییی؟\nنقاش به رنگ زرد نیاز داشت تا خورشید رو نقاشی کنه.\nشما میدونید که رنگ زرد کجا قایم شده بود؟\n\nولی نقاش هر چی گشت، نتونست رنگ زرد رو پیدا بکنه! پس چه بلایی سر نقاشی زیبایی که قرار بود برای تموم بچه\u200Cهای دنیا باشه، میومد؟!\nبدون خورشید که اون نقاشی تموم نمیشد!\n\nرنگ زرد با خودش فکر کرد و فکر کرد! و بعد یه تصمیم خیلی بزرگ گرفت! اون سرشو از جایی که قایم شده بود، بیرون آورد و به نقاش گفت:\nمن اینجام! حالا میتونی خورشید رو نقاشی کنی! ولی قول بده که خیلی کم از رنگ من برداری!\n\nو بعد…\nنقاش تونست قشنگترین نقاشی رو برای تموم بچه\u200Cهای دنیا بکشه!\nنگاهش کنید! خیلی قشنگه!\nشما هم دوستش دارید؟\n",
      "src": "../../../assets/images/type-1/21/1.JPG-min-9.jpg"
    }
  ]
}

