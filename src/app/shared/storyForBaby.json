{
  "body": [
    {
      "id": 1,
      "title": "شکرگزاری",
      "body": "اول صبح که نور خورشید از پنجره به داخل میتابه، من بیدار میشم و با خوشحالی میگم:\nدنیای زیبا، من تو رو خیلی دوست دارم!\n\nنسیم صبح من رو در آغوش میگیره و حس خیلی خوبی به من میده! همه جا و همه\u200Cی آدم\u200Cها پر از عشق و دوست داشتنن هستن!\n\nمن شاخه\u200Cهای درختی که به خونمون چسبیده رو لمس میکنم! من درخت\u200Cها رو خیلی دوست دارم! اونا به ما کمک میکنن که نفس بکشیم و برای پرنده\u200Cها، مورچه\u200Cها و موش\u200Cها هم لونه\u200Cی راحت فراهم می\u200Cکنن.\n\nمن از پشت بوم میتونم خونه\u200Cی همسایه رو ببینم! آقای پستچی زنگ در خونه\u200Cی اونا رو میزنه و سگ مهربونشون رو بغل میکنه!\n\nسگ کوچولو هم دست آقای پستچی رو بو میکنه! من میدونم که اونا اینجوری به هم میگن که همو دوست دارن!\n\nسه تا دوست صمیمی با لباس\u200Cهای تابستونی و دامن\u200Cها بلند رد میشن! اونا با هم شوخی میکنن و میخندن! صدای خنده\u200Cی اونا مثل یک آهنگ خیلی قشنگه!\n\nیک پسر بچه داره دوچرخه سواری میکنه و پدرش پشت سرش میدوه. پدرش با مهربونی و عشق میگه:\nتو خیلی سریع میرونی! آفرین پسرم!\nاونا نگاه\u200Cهای مهربون و شادی دارن!\n\nمن می\u200Cایستم و لباس خوابی که پرستارم برام خریده رو میپوشم! اون به من نگاه میکنه و با خنده میگه:\nتو واقعا خوشگلی!\n\nو منم با اون لباس خواب خیلی راحت توی تختم دراز میکشم! پرستارم میتونست چندتا شکلات برام بخره، اما اون به من فکر کرد و بهترین کادو رو برای من خرید!\n\nو این یعنی عشق! مگه نه؟! این که ما فکر کنیم که بقیه چه چیزی رو خیلی دوست دارن بپوشن یا بخورن و اونا رو خوشحال کنیم!\n\nیا فکر کنیم که بقیه با چی دوست دارن بازی کنن و چه برنامه\u200Cهایی رو دوست دارن! اینجوری میتونیم اونا رو غافلگیر کنیم و یه روز قشنگ براشون بسازیم.\n\nمن یه سقف بالای سرم دارم! یه اتاق که توش بخوابم و کتاب بخونم و بازی کنم! یه خونه\u200Cی خوب که توش غذا بخورم و حرف بزنم!\n\nو عشق یعنی همین چیزهای کوچیک! این که ما توی خونه\u200Cی کوچیکمون همدیگه رو داریم و میدونیم که تنها نیستیم!\n\nقشنگترین چیز توی خونه\u200Cی ما وقتیه که مادرم ما رو صدا میکنه تا چایی بخوریم! من عاشق چایی\u200Cهای مادرم هستم!\n\nمن تختم رو مرتب میکنم و عروسک خرسیم رو میذارم روی تخت! ملحفه\u200Cهای تخت من تمیز هستن و باعث میشن من شب\u200Cها خواب\u200Cهای طلایی ببینم!\n\nمامان و بابای من کلی فکر کردن و چون من رو دوست داشتن، یک تخت خیلی خیلی خوب برای من درست کردن!\n\nمن میرم توی آشپزخونه پیش مادر و پدرم! پدرم با عشق و مهربونی برای من فرنی درست میکنه!\n\nبابام همون شیری که من دوست دارم رو خریده و قاشق مورد علاقه\u200Cام رو هم آورده! من با اونا راجع به روزم صحبت میکنم و اون با عشق به من گوش میدن!\n\nوقتی که اتوبوس مدرسه از راه میرسه، من مادرم رو میبوسم! اتوبوس مدرسه توی آفتاب برق میزنه و راننده\u200Cی مهربون به من سلام میکنه!\n\nچه روز خوبی! من عشقی رو که همه به من میدن حس میکنم و بهشون میگم:\nمنم همه\u200Cی شما رو دوست دارم!\n\n",
      "src": "../../../assets/images/type-3/1/1.JPG-2.jpg"
    },
    {
      "id": 2,
      "title": "کوما کوآلا",
      "body": "کوما کوآلا و کانی کانگورو، مانی مورچه\u200Cخوار، خانم شترمرغ و آقای والابی دور هم جمع شده بودن! اونا میخواستن یک چیزی رو جشن بگیرن!\nهووووررراااا!\n\nپنج\u200Cتا بادکنک رنگی رنگی زرق و برق دار، کیک فنجونی و چیپس… و خب! همین کافیه! مگه نه؟\nمانی مورچه\u200Cخوار میگه:\nنه! اصلا هم کافی نیست!\nآخه مانی مورچه\u200Cخوار دوست داره ظرف\u200Cهای پر از شکلات و توت فرنگی هم داشته باشند!\n\nپس کلی خوراکی دیگه هم آوردن! آبنبات کشی و نون قندی! سوسیس\u200Cهای سرخ کرده و پاستیل قرمز! بستنی و ماست و میوه\u200Cای! و یک عالمه شربت شیرین!\n\nاوناهاش! کوما کوآلا! اون ستاره\u200Cی جشن امروزه! اون امروز یک سالش شده! شما نمیدونستین؟ اون میرقصه و میخنده و آماده است که بازی کنه! تموم دوست\u200Cهاش اون رو بغل میکنن و بهش تبریک میگن!\n\nیک ساله بودن عالیه! آدم قدش بلنده و بامزه هم هست. تازه کلی کار باحال هم بلده که انجام بده! مثل خندیدن، رقصیدن و بازی کردن!\n\nو برای یک جشن تولد یک سالگی خوب باید چیکار کرد؟ باید کاری کرد که کوما کوآلا خوشحال بشه! برای همین کانی کانگورو و مانی مورچه خوار اومدن! آقای والابی و خانم شترمرغ هم همینطور!\n\nاول خانم شترمرغ یک جعبه میاره که سبزه و خال\u200Cهای صورتی داره! اونا کاغذ کادو رو پاره کردن و توی جعبه بهترین کادوی دنیا رو پیدا کردن!\n\nکوما کوآلا به همه\u200Cی مهمونا نگاه میکنه! توی جعبه یه روروئک هست! کوما کوآلا حالا میتونه تندتر راه بره!\n\nحالا نوبت مانی مورچه خواره! مانی هم یک هدیه\u200Cی خیلی خوب آورده! یک ضبط صوت که میشه باهاش آهنگ گذاشت و توی مهمونی رقصید.\n\nآهنگ شاد باعث میشه همه بخوان برقصن! کانی کانگورو شروع میکنه به تند تند پریدن و رقصیدن! اما کوما کوآلا آروم دستاش و پاهاش رو تکون میده!\n\nکانی کانگورو یک موشک بنفش و یک فضانورد آبی آورده! همه سوار راکت شدن و سواری گرفتن و با فضانورد آبی بازی کردن.\n\nآقای والابی یک کتاب خیلی خوب آورده که کلی عکس از اسب\u200Cها داره! آقای والابی اون کتاب رو برای کوما کوآلا میخونه و کوما خیلی خیلی از کتاب خوشش میاد.\n\nولی جشن تولد که فقط برای کادو و هدیه نیست! برای بازی کردن و خوش گذروندن با دوست\u200Cهاست!\n\nروز تولد فقط نباید یک روز خوب باشه! بلکه باید بهترین روز باشه! برای همین دوست\u200Cهای کوما کوآلا میخوان کارهای هیجان\u200Cانگیز بکنن.\n\nکوما کوآلا عاشق پخش و پلا کردن برج\u200Cهای بلنده! برای همین مانی کانگورو با لگوهاش دو تا برج بلند وسط خونه ساخته!\n\nیکی برای خراب کردن و یکی هم زاپاس! چون مانی کانگوروی باهوش اصلا نمیخواست که کوما برای اینکه برجش رو یکی دیگه خراب کرده، گریه کنه!\n\nخانم شترمرغ هم میدوست که کوما دوست داره لباس\u200Cهای توی کشوها رو بریزه و روی زمین پخش کنه! برای همین اجازه\u200Cی این کار رو بهش داد!\n\nخانم شترمرغ لباس\u200Cها رو توی چندتا سبد ریخت و به کوما گفت که میتونه بره و اونا رو پخش و پلا کنه!\n\nکوما کوآلا با خوشحالی دست\u200Cهای تپلش رو تو لباس\u200Cها میذاشت و اونا رو به اطراف مینداخت! کوما خیلی خیلی خوشحال بود.\n\nعجب جشن خوبی! با همه\u200Cی خوراکی\u200Cها، بازی\u200Cها و هدیه\u200Cها! این بهترین روز عمر کوما کوآلاست! اما حیف که تولد فقط سالی یه باره!\n\nکوما کوآلا بهترین دوست\u200Cهای دنیا رو داره!\n\n\n",
      "src": "../../../assets/images/type-3/2/1.JPG.jpg"
    },
    {
      "id": 3,
      "title": "یک آدم فضایی توی خونه\u200Cی ماست!",
      "body": "یک آدم فضایی توی خونه\u200Cی ماست! من مطمئنم که بهمون حمله کرده!\n\nرنگ دیوارها داره عوض میشه! حتما کار آدم فضاییه!\nهوا داره گرم میشه! حتما کار آدم فضاییه!\n\nیک عالمه آدم میاد خونمون! حتما کار آدم فضاییه!\n\n\nما به مراقبت احتیاج داریم! من یه قلعه ساختم! قبلا مامان بابا با من قلعه میساختن! اما این روزها حس میکنم من نامرئی شدم و اونا منو نمیبینن! فکر کنم اینم کار آدم فضایی باشه!\nمن شب\u200Cها صداهای عجیب میشنوم! اینم حتما کار آدم فضاییه!\n\nآدم فضایی\u200Cها به ما حمله کردن و من تنها سرباز این خونه هستم!\n\nیک قدم! دو قدم! من یک سرباز قوی هستم!\n\nسه قدم، چهار قدم!\nمن دارم برای جنگ آماده میشم!\n\n\nپنج قدم! شش قدم!\nآدم فضایی برو پی کارت!\n\nهفت قدم! هشت قدم!\nمن دارم نزدیک میشم!\n\nنه قدم! ده قدم!\nمن رسیدم بالای سرش!\nای وای! اون کوچولوعه و…\nاون شکل منه!!\nچطور ممکنه؟\nاون واقعا یه آدم فضاییه؟\n\nشاید اون یه دوسته!\nشاید دوست منه!\nاووووو! اون خواهر منه!\n\nحالا خونه\u200Cی ما دو تا سرباز داره!\n\n",
      "src": "../../../assets/images/type-3/3/1.JPG-4.jpg"
    },
    {
      "id": 4,
      "title": "لیا، دختر رویاپرداز",
      "body": "لیا یک دختر رویاپردازه! اون وقتی توی آسمون نگاه میکنه، ابرها رو معمولی نمیبینه!\n\nبه جاش، لیا قوهایی رو میبینه که دارن پرواز میکنن، ماهی\u200Cهایی که میپرن و گوسفندهایی که میدون!\n\n\nیک روز بعد از ظهر، مامان از خونه اومد بیرون و گفت:\nلیا! خیال کردن دیگه بسه! باید بری و آب بیاری!\n\nلیا بلند شد و به پاهاش نگاه کرد و به اونا لبحند زد! اون به پاهاش گفت:\nپاهای عزیزم! زود باشید بریم! شما راه رو بهتر بلدید!\n\nلیا به سمت شیر آب به راه افتاد! او از روی سنگ\u200Cها بالا رفت!\n\nاون از جلوی خونه\u200Cی مامانبزرگ نلی رد شد و به جاده رسید!\n\nیک صف بزرگ جلوی شیر آب بود! لیا به پاهاش گفت:\nای وای! نه!\n\nاونا باید توی صف منتظر می\u200Cایستادن و هیچ خیال\u200Cپردازی هم در کار نبود!\n\nولی ناگهان لیا یک چیزی توی بوته\u200Cها دید! اون با خودش گفت:\nاون چیه که اونجا میدرخشه؟ یعنی کی کفشش رو گم کرده؟!\n\nنکنه اون مال یک دختر مثل منه؟!\n\nیا شاید هم کفش کس دیگه\u200Cای باشه!\n\nوااای! اون چیه زیر بوته\u200Cها؟! صدای جیک جیک میاد!\n\nو این سایه\u200Cی بزرگ چیه؟\nای وای! اون مامانه!\nمامان میگه:\nلیا! حواست کجاست؟ سطل آبت قل خورده و رفته!\nلیا میگه:\nببخشید مامان! من دوباره توی خیالات گم شدم!\n\nلیا و مادرش با هم ظرف آبشون رو پر کردن! لیا به خورشید نگاه کرد که داشت پشت کوه\u200Cها قایم میشد!\n\nمامان به لیا گفت:\nزود باش بیا بریم دختر خیال پرداز من!\n\nلیا به مامان گفت:\nوای مامان! اون خوک صورتی چیه که توی آسمونه؟\nمامان گفت:\nلیااااا! اون فقط یه تیکه ابره!\n\nلیا دست\u200Cهای مامان رو محکم گرفت و تا خونه کنار اون قدم زد!\n\n",
      "src": "../../../assets/images/type-3/4/1.JPG-7.jpg"
    },
    {
      "id": 5,
      "title": " اون نینی کیه؟",
      "body": "اون نینی کیه؟\n\n\nاون نینی میتونه راه بره!\n\nدقیقا مثل من!\n\nمن انگشتای پام رو قلقلک میدم!\n\nنینی هم انگشتای پاش و قلقلک میده!\n\nواااای! نینی رفته!\n\n\nاون نینی کیه؟\n\n\nمن دستامو تکون میدم!\n\nنینی هم دستاش رو تکون میده!\n\nنینی! میای با من بازی؟\n\n\nوای نه! نینی رفته!\n\nاون نینی کیه؟\n\nمن دماغ کوچولوم رو میخارونم!\n\nنینی هم دماغ بامزه\u200Cاش رو میخارونه!\n\nوااای! چقدر عجیب!\n\nاااوووه! وایسا ببینم!\nنکنه…\nتازه فهمیدم!\nاون نینی!\nخود منم!\n\n",
      "src": "../../../assets/images/type-3/5/1.JPG-1.jpg"
    },
    {
      "id": 6,
      "title": "سگ خال خالی",
      "body": "سگ خال خالی یه لنگه جوراب داره!\n\nاون این جورابو از یه نینی کوچولو کش رفته!\n\nنینی کوچولو حسابی گریه کرده!\n\nسگ خال خالی با جورابی که کش رفته هی این ور و اونور میپره!\n\nاون راه میره تا میرسه به نوک یه تپه\u200Cی ابری.\n\nو بعد لنگه جورابش رو میندازه روی یه تیکه چوب!\n\nسگ خال خالی اونجا کلی چیز دیگه هم نگه داشته!\n\nسگ خال خالی اون جا لیوان، ظرف غذا و پیش بند هم داره!\n\nبه نظرم وقتشه که یه نفر پلیس رو خبر کنه!\n\nهمون لحظه باب بامزه از راه میرسه!\n\nاون میگه:\nهی سگ خال خالی! دست از کش رفتن جورابا بردار!\n\nدست از کش رفتن جاروها و دستمال\u200Cها و پیش بندها هم بردار!\n\nسگ خال خالی خجالت میکشه!\n\nانگار برداشتن جورابا اصلا کار خوبی نیست!\n\nاون با دندون\u200Cهای تیزش همه\u200Cی پیش\u200Cبندها، جوراب\u200Cها و سنگ\u200Cها رو میگیره!\n\nهمه\u200Cی ظرف\u200Cها، جاروها و طی\u200Cها رو هم با دندون\u200Cهاش میگیره!\n\nاون با یه قیافه\u200Cی ناراحت اونا رو برمیگردونه به خونه!\n\nدوست\u200Cها و خانواده\u200Cاش حسابی نگرانن!\n\nاونا بهش میگن:\nسگ خال خالی! تو اصلا یه دزد نیستی!\n\nتو یه سگ خیلی خیلی خوبی سگ خال خالی!\n\n",
      "src": "../../../assets/images/type-3/6/Untitled-1-4.jpg"
    },
    {
      "id": 7,
      "title": " اردک نرمالو",
      "body": "اردک نرمالو بیدار شو! وقتشه که صبح رو شروع کنی!\n\nاردک نرمالو پا میشه و میپره توی وان!\n\nاردک نرمالو خیلی خوش شانسه! چون توی وان لیز نمیخوره!\n\nاردک نرمالو هوف هوف توی حباب\u200Cها فوت میکنه و میخنده!\n\nاون با یه پارچ، یه لیوان و یه کاسه بازی میکنه!\n\nو حتی یکم انگشت شصتش رو میخوره!\n\nاون تموم گِل\u200Cهای روی شکمش رو میشوره!\n\nاون گرد و خاک\u200Cهای روی کمرش رو هم میشوره!\n\nاردک نرمالو بال\u200Cهاش رو میاره بالا!\n\nو بعد شالاپ و شولوپ آب رو به ابن طرف و اون طرف میپاشه!\n\nو بعد مثل یک فرفره میچرخه!\n\nاردک نرمالو حسابی سر و صدا راه میندازه!\n\nحالا اون شبیه یه توپ نرمالوی خیس شده!\n\nاردک نرمالو داد میزنه و به مامانش میگه:\nماماااان این خیلی باحاله!\n\nمادرش میگه:\nاردک نرمالوی عزیزم! توی وان بمون و بیرون نیا!\n\nاردک نرمالو، پرهاش رو شونه میکنه!\n\nمامان اردک نرمالو میاد توی حموم!\n\nبا یک سگ لاستیکی توی دستش!\n\nاردک نرمالو، سگ لاستیکی رو بغل میکنه!\n\nاردک نرمالو حسابی خوشحال و خوش شانسه!\n\n",
      "src": "../../../assets/images/type-3/7/Untitled-1-copy-0.jpg"
    },
    {
      "id": 8,
      "title": "موجود کثیف بوگندو!",
      "body": "امروز یک چیزی داره آنا رو دنبال میکنه!\n\nاون کثیفه! بوگندو هم هست! شبیه یک هیولاست!\n\nآنا توی دویدن خیلی خوبه!\nولی اون هیولا هم توی دنبال آنا دویدن حسابی ماهره!\n\nآنا توی پریدن از هیولا بهتره!\nاما هیولا توی شالاپ و شولوپ کردن توی حوضچه\u200Cی گل بهتره!\n\n\nآنا توی بالا رفتن از درخت از هیولا بهتره!\nهیولا توی کندن چاله از آنا بهتره!\n\nآنا و هیولا جفتشون آواز خوندن رو خیلی دوست دارن!\n\nوقتشه که آنا برگرده به خونه!\nولی موجود کثیف بوگندو هم دوست داره بره خونه!\n\nمامان آنا گفت:\nهیچ موجود کثیف و بوگندویی حق نداره بیاد توی خونه!\n\nآنا و هیولا توی دزدکی رفتن توی خونه، کارشون خوبه!\n\nآنا کارش توی لباس پوشیدن و تغییر قیافه خیلی خوبه!\nاما هیولا اصلا اینئ کار رو بلد نیست!\n\nآنا و هیولا رفتن توی حموم و توی حباب\u200Cهای وان قایم شدن!\n\nحالا دیگه هیولا کثیف نیست!\nدیگه بوگندو نیست!\nاون حسابی تمیز و دوست داشتنی شده!\n\n",
      "src": "../../../assets/images/type-3/8/Untitled-1-5.jpg"
    },
    {
      "id": 9,
      "title": "مورچه\u200Cی مسافر",
      "body": "روزی روزگاری، یک مورچه\u200Cی خیلی بامزه، توی یک جاده اون قدر راه رفت و رفت تا خیلی از خونه دور شد! خیلی خیلی خیلی از خونه دور شد!\n\nاون صبحانشو کامل خورده بود و از مامانش اجازه گرفته بود تا بره و ببینه که چی توی جاده میتونه پیدا کنه! و این راهی بود که مورچه کوچولو رفت:\n\nاون از یه برگ سرخس بالا و پایین رفت!\nدور یک سنگ چرخید و چرخید!\nاز توی یک خندق تاریک رد شد! و از تنها راه رفتن توی اون خندق حسابی ناراحت شد!\n\nاون از توی یک جنگل خیلی خیلی ترسناک رد شد! همون جنگلی که درختاش پنج سانتیمتر بودن و به آسمون رسیده بودن!\n\nاز روی یک پل که از برگ سرخس بود و توی خزه\u200Cها خم شده بود، رد شد و به یک بیایون بزرگ رسید که نیم متر بود!\n\nاون بیابون، خشک و بی آب و علف بود و هیچکس توش نبود!\nمورچه کوچولو آرزو کرد که ای کاش توی خونشون بود و توی تخت گرم و نرمش خوابیده بود!\n\nپاهای ریزه میزه\u200Cی مورچه کوچولو میلرزید و حسابی خسته شده بود! برای همین تصمیم گرفت برگرده خونه! و این راهی بود که مورچه کوچولو طی کرد و رفت:\n\nاون از بیابون نیم متری رد شد!\nو بعد از روی یک پل که از برگ سرخس بود و توی خزه خم شده بود رد شد!\n\nاون از توی جنگلی که درختاش خیلی خیلی بلند بودن و به آسمون رسیده بودن هم رد شد!\n\nاون از توی یک خندق تاریک هم رد شد! و از تنهایی راه رفتن توی اون خندق حسابی ناراحت شد!\nو بعد دور یک سنگ چرخید!\n\nو بعد مورچه\u200Cی خسته\u200Cی قصه\u200Cی ما، از جاده اومد بیرون!\nاون از باغشون رفت بالا و پرید توی خونه\u200Cی گرم و نرمش!\n\n",
      "src": "../../../assets/images/type-3/9/1.JPG-min-1.jpg"
    },
    {
      "id": 10,
      "title": "آرزوی ستاره\u200Cای قورباغه کوچولو",
      "body": "قورباغه کوچولو عاشق نگاه کردن به ستاره\u200Cها بود! اون آرزو داشت که بتونه بلند بپره و ستاره\u200Cها رو بگیره!\n\nقورباغه کوچولو از یک سنگ بالا رفت و دستشو دراز کرد تا ستاره\u200Cها رو بگیره! اما بازم دستش به اونا نرسید! آخه ستاره\u200Cها از زمین خیلی خیلی دورن!\n\nو بعد، قورباغه کوچولو، یک تپه\u200Cی زیبا و بلند پیدا کرد! زود از تپه بالا رفت و دستاش رو دراز کرد! اما بازم دستش به ستاره\u200Cها نرسید! اونا هنوزم خیلی خیلی دور بودن!\n\nبعدش قورباغه کوچولو یه درخت نارگیل دید که حسابی بلند بود! قورباغه کوچولو با خودش فکر کرد:\nآره! این حسابی بلنده! حتما دیگه دستم به ستاره\u200Cها میرسه!\n\nاون تصمیم گرفت که از درخت بالا بره! با این که این کار حسابی سخت بود، اما قورباغه کوچولو بالاخره از درخت نارگیل بالا رفت!\n\nقورباغه کوچولو از بالای درخت دستشو دراز کرد؛ اما بازم دستش به ستاره\u200Cها نرسید! اونا هنوزم حسابی دور بودن!\n\nقورباغه کوچولو که حسابی ناراحت و نا امید شده بود، به پایین نگاه کرد! اما از ترس نزدیک بود قلبش بایسته! آخه اون از زمین خیلی فاصله داشت و به این راحتی\u200Cها نمیتونست از درخت بره پایین.\n\nقورباغه کوچولو دستشو روی قلبش گذاشت و با یک نفس عمیق گفت:\nمن اصلا نمیترسم! من میتونم انجامش بدم! بله حتما میتونم!\n\nو بعد ناگهان چشم قورباغه کوچولو به یک برکه افتاد که ستاره\u200Cها داشتن توش چشمک میزدن!\n\nقورباغه کوچولو به برکه خیره شد و بعد با لذت توی برکه شیرجه زد!\n\nهر چقدر که قورباغه کوچولو به برکه نزدیک میشد، به نظر میومد که داره به ستاره\u200Cها هم نزدیکتر و نزدیکتر میشه!\n\nشلپ شلپ شلپ!\nقورباغه کوچولو افتاد تو آب برکه!\n\nقورباغه کوچولو از توی برکه اومد بیرون و کنار برکه رو چمن\u200Cها نشست!\n\nو بعد با لذت به چشمک زدن ستاره\u200Cها توی برکه نگاه کرد!\n\n\n",
      "src": "../../../assets/images/type-3/10/1.JPG-min.jpg"
    },
    {
      "id": 11,
      "title": "روز خیلی خیلی خوب",
      "body": "اون روز صبح، مامان نیکولاس با خوشحالی گفت:\nنیکلاس بیدار شو! ببین چه روز قشنگیه!\n\nنیکولاس بیدار شد و با لبخند گفت:\nصبح بخیر مامان! صبح بخیر پرنده\u200Cهای قشنگ!\n\nبابای نیکولاس گفت:\nامروز، روز خیلی خیلی قشنگیه! به نظر من بیایید هممون بریم پیکنیک لب رودخونه!\n\nنیکولاس گفت:\nمن میتونم از دوستم جیکوب دعوت کنم که بیاد؟!\n\nآقا الاغه گفت:\nمنم پیکنیک خیلی دوست دارم! یادتون نره منم ببرید!\nخانم سگه گفت:\nمنم دوست دارم بیام پیکنیک!\n\nپرنده\u200Cها گفتن:\nباید بیایید دنبال ما!! زود باشید!\n\nجیکوب با آقا الاغه و خانم سگه راه افتادن دنبال پرنده\u200Cها!\n\nنیکولاس هم با مامان و بابا و خواهرش شروع کردن به راه رفتن!\n\nنیکولاس گفت:\nکی میاد تا اون درخت مسابقه\u200Cی دو بدیم؟!\n\nهمه به سمت درخت دویدن! اما آقا الاغه زودتر از همه رسید!\n\nآقا الاغه گفت:\nمن بردم من بردم!\nنیکولاس گفت:\nقبول نیست! تو چهارتا پا داری!\n\nنیکولاس گفت:\nببینید من میتونم چیکار کنم!!\n\nجیکوب گفت:\nشرط میبندم که نمیتونی این کارو بکنی!\n\nمامان که یک جای خوب پیدا کرده بود، گفت:\nهمین جا خوبه! این جا بهترین جا برای پیک نیکه!\n\nبابا گفت:\nرودخونه امروز قشنگ و آرومه!\n\nجیکوب گفت:\nکی با من تا دم رودخونه مسابقه میده؟!\n\nهمه با هم پریدن توی آب رودخونه و حسابی آب تنی کردن و بلند بلند خندیدن!!\n\nمامان گفت:\nبچه\u200Cها! زود باشید بایید غذا بخورید!\n\nهمه رفتن و میوه و ساندویچ خوشمزه خوردن!\n\nمامان گفت:\nوقتشه که بریم خونه!\nجیکوب به خونشون برگشت! همه با اون خداحافظی کردن!\n\nنیکولاس هم به خونشون برگشت!\n\nجیکوب که حسابی خسته بود، رفت توی تختش و خوابید و رویاهای شیرین دید!\n\n",
      "src": "../../../assets/images/type-3/11/Capture-min-5.jpg"
    },
    {
      "id": 12,
      "title": "اسب آبی شاد",
      "body": "اسب آبی کوچولو، خیلی شاد و خوشحاله! اون میخواد برقصه و شادی کنه! اون روی زمین خاکی میپره بالا و میپره پایین!\n\nدرازو، که یه مار با مزه بود، گفت:\nداری روی من خاک میریزی! من میخوام بخوابم! برو و یک جای دیگه برقص!\nاسب آبی کوچولو رفت و دنبال یه جای دیگه گشت!\n\nاسب آبی کوچولو خیلی شاد و خوشحاله و میخواد برقصه!\nبرای همین قل خورد و خورد و رفت توی رودخونه!\nو با پاهاش آب پاشید و شالاپ شولوپ صدا کرد!\n\nپرپری که یه پرنده\u200Cی زیبا بود، گفت:\nتو داری منو خیس میکنی! من میخوام برا صبحانه شکار کنم! برو یه جای دیگه برقص!\nاسب آبی کوچولو رفت و دنبال یه جای دیگه گشت!\n\nاسب آبی کوچولو حسابی شاد و خوشحاله! اون میخواد برقصه!\nاون رفت روی زمین و پاهاشو رو زمین میکوبید!\nلگد میزد و شادی میکرد!\n\nقهوه\u200Cای که یه خدنگ خوشگل بود، گفت:\nحواست کجاست؟ داشتی منو لگد میکردی! من دارم بچه\u200Cهامو حموم میکنم! برو یه جای دیگه برقص!\nاسب آبی کوچولو رفت و دنبال یه جای دیگه گشت!\n\nاسب آبی کوچولو حسابی شاد و خوشحاله! اون میخواد برقصه!\nاون غلت زد توی گودال گل و شکم گنده و نرمشو توی گل غلتوند!\n\nالاغ خاکستری که داشت سطل\u200Cهای آب رو میبر، گفت:\nچرا تو اینقدر میرقصی؟! چرا نمیری و یه کار به درد بخور انجام بدی؟!\nاسب آبی کوچولو دلش شکسته شد!\n\nاسب آبی کوچولو ناراحت بود! اون دیگه نمیخواد برقصه!\nاون روی یه تیکه سنگ نشست و شروع کرد به گریه کردن!\nاشک\u200Cهای اسب آبی کوچولو از چشم\u200Cهاش میریختن بیرون و میوفتادن روی زمین!\n\nحشره کوچولو اشک\u200Cهای اسب آبی کوچولو رو دید! اون رفت و کنار پاهای اسب آبی و شروع کرد به رقصیدن!\n\nحشره و اسب آبی شروع کردن به رقصیدن! همه\u200Cی حیوونا اومدن تا اونا رو ببینن!\n\nهمه با دیدن اسب آبی و حشره کلی خندیدن و خوشحال شدن!\n\nحالا همه\u200Cی حیوونا شروع کردن به رقصیدن! همه حسابی شاد و خوشحالن!\n\n",
      "src": "../../../assets/images/type-3/12/Capture-min-3.jpg"
    },
    {
      "id": 13,
      "title": "شارون شجاع",
      "body": "شارون با پدرش توی درمانگاه نشسته! شارون عروسکش جرجی رو هم با خودش آورده! جرجی یک میمون قرمز خیلی نرمه و شارون اون رو با خودش همه جا میبره!\nشارون الان جرجی روی کیفش نشونده وپدرش رو بغل کرده!\n\nشارون به پدرش گفت:\nمن از آمپول زدن میترسم! نکنه که سوزنش تیز باشه و من دردم بیاد!\n\nپدر شارون جواب داد:\nولی آمپول زدن باعث میشه که سرماخوردگیت خوب بشه و دوباره سرحال بشی! طبیعیه که ترسیدی! اصلا اشکالی نداری! من و جرجی هم برای همین با تو اومدیم! که کمتر بترسی!\nخانم دکتر از اتاقش اومد بیرون و گفت:\nشارون! نوبت توعه!\nبابا به شارون گفت:\nزود باش شارون! باید بریم داخل!\n\nشارون گفت:\nبابا! نمیشه الان بریم خونه و فردا برگردیم!؟ به نظرم اینجوری بهتره\u200Cها!!\n\nبابا گفت:\nیادته که بهت گفتم اگر شجاع باشی و آمپولت رو بزنی، چی برات میگیرم؟!\nشارون با خوشحالی فریاد زد:\nیک آبنبات قرمز خوشمزه!\n\nخانم دکتربا مهربونی به شارون گفت:\nاین میمون توعه؟ میتونیم اون رو هم معاینه کنیم؟!\n\nشارون به باباش و بعد به جرجی نگاه کرد و لبخند زد و به خانم پرستار گفت:\nبله حتما!\n\nخانم دکتر، جرجی رو معاینه کرد و بعد رو به شارون کرد و گفت:\nحالا نوبت توعه! باید تو رو معاینه کنم!\n\nبعد از این که خانم دکتر، شارون رو معاینه کرد، رو به شارون کرد و گفت:\nشارون! میشه به من کمک کنی که به جرجی یک آمپول بزنم؟ به نظرم اگر تو دستش رو بگیری، کمتر میترسه و حالش بهتر میشه!\n\nخانم دکتر خیلی آروم به جرجی یک آمپول زد و گفت:\nبفرمایید! تموم شد!\nشارون خندید و جرجی رو بغل کرد!\n\nخانم دکتر گفت:\nحالا نوبت توعه شارون! راستی این عکس یک قهرمانه که روی پیراهنته؟!\n\nحواس شارون کمی پرت شد و اومد به خانم دکتر جواب بده که ناگهان خانم دکتر گفت:\nبفرمایید! تموم شد!\n\nشارون گفت:\nآخ! وایسا ببینم! اون قدرا هم درد نداشت!\n\nخانم دکتر گفت:\nمن میدونم که یه کوچولو دستت میسوزه! ولی آمپول زدن تموم شد و تو خیلی خیلی پسر شجاعی بودی! حالا میتونی بری!\n\nوقتی شارون از اتاق دکتر اومد بیرون، بابا گفت:\nبفرمایید! یک آبنبات قرمز خوشمزه برای شارون شجاع ما!\nشارون خندید و از پدرش تشکر کرد!\n\n",
      "src": "../../../assets/images/type-3/13/Untitled-1-min-2.jpg"
    },
    {
      "id": 14,
      "title": "هامی همستر",
      "body": "من هامی همستر هستم!! من با مامانم هالی، پدرم هرالد، خواهرم هانا و برادرم هری زندگی میکنم!\n\nما توی آمریکای جنوبی زندگی میکنیم!! ما خونه\u200Cهامون رو زیر درختا میسازیم! اگر یک روز به آمریکای جنوبی اومدین و یک خونه\u200Cی این شکلی زیر یک درخت دیدید، بدونید که اون خونه\u200Cی ماست!\n\nما وقتی روزها از خونمون بیرون میریم، حسابی حواسمون رو جمع میکنیم که کسی ما رو نگیره!!\n\nآخه ممکنه کسی ما رو توی دام بندازه و ببره که حیوون خونگیش باشیم! برای همین ما خیلی وقتا فقط شب\u200Cها برای گردش میریم بیرون!!\n\nما دوست داریم که آجیل و میوه بخوریم! هر وقت که آجیل یا میوه\u200Cی خوشمزه پیدا میکنیم، اونو میذاریم توی لپمون و میبریم خونه! آخه میدونید؟! ما لپ\u200Cهامون خیلی جا دار و بزرگه!\n\nدرست مثل شما، ما هم عاشق این هستیم که با هم بازی کنیم و خوش بگذرونیم!\n\nما خیلی دوست داریم که توی جنگل بدویم و سایه\u200Cهامون رو بین برگ درخت\u200Cها دنبال کنیم!!\nمن و هانا هر روز کلی چیز جالب از توی جنگل پیدا میکنیم! مثل دکمه، چراغ یا خوراکی!!\n\nما دوست داریم که از شاخه\u200Cی درخت بالا بریم و چیزهای جدید کشف کنیم!!\n\nپسر عموهای من، لری، لیان و لورین توی شهر زندگی میکنن. اونا حیوون خونگی یک پسر کوچولو به اسم جیمی هستن. اونا این عکس\u200Cها رو برای ما فرستادن و گفتن که خیلی بهشون خوش میگذره ولی دلشون برای بازی کردن با ما تنگ شده!!\n\nلورین میگه کی خیلی خیلی زندگی با آدم\u200Cها رو دوست داره. چون همیشه کلی غذا و آب برای خوردن و کلی اسباب بازی برای بازی کردن بهش میدن!!\nتازه لورین میگه که خیلی دوست داره بره توی جیب دوستش جیمی و با هم به گردش برن!!\n\nمن یا فامیل\u200Cهای من ممکنه یک روزی حیوون خونگی تو یا دوستات بشیم! اگر یک روز این اتفاق افتاد، لطفا با ما مهربون باش و ازمون مراقبت کن!\nما هم قول میدیم که دوست خیلی خوبی برای تو باشیم!\n\n\n",
      "src": "../../../assets/images/type-3/14/1.JPG-1.jpg"
    },
    {
      "id": 15,
      "title": "بیلی، ماشین آتش نشانی",
      "body": "بیلی، یک ماشین آتش نشانی خیلی مهربونه!!\n\nیک آتش نشان داد میزنه:\nآتش!!! آتش!!!\n\nبقیه\u200Cی آتش نشان\u200Cها جواب دادن:\nاوه نه!!! زود باشید بریم!!\n\nاما بیلی که همیشه دوست داشت تمیز و براق باشه، با ناراحتی گفت:\nولی من دلم نمیخواد کثیف و خاکی بشم!!\n\nآتش نشان مهربون گفت:\nبیلی، حیوونا به تو احتیاج دارن!!\n\nیک آتش نشان دیگه گفت:\nبیلی جنگل\u200Cها به تو احتیاج دارن!\n\nآتش نشان بعدی گفت:\nبیلی، مردم به تو احتیاج دارن!!\n\nبیلی با خوشحالی پرسید:\nیعنی من واقعا اینقدر مهمم؟\n\nآتش نشان\u200Cها همه با هم گفتن:\nمعلومه که تو مهمی!! پس زود باش عجله کن تا بریم!!\n\nبیلی و آتش نشان\u200Cها رفتن و خیلی زود آتش رو خاموش کردن!\n\nهمه با خوشحالی فریاد زدن:\nخیلی متشکریم بیلیییی!!\n\n",
      "src": "../../../assets/images/type-3/15/hnm.jpg"
    },
    {
      "id": 16,
      "title": "گربه\u200Cی باغبون",
      "body": "یک روز جیمی، که یک گربه\u200Cی بامزه بود، یک فکر بکر به سرش زد!!!\nدر واقع این بهترین فکر دنیا بود!!! اون می\u200Cخواست که یک باغ برای خودش درست بکنه!!\n\nبعد از مدتی که حسابی فکر کرد، تصمیم گرفت که چی باید بکاره!!\nسالی سگه که حسابی تعجب کرده بود، پرسید:\nمیخوای کلم بروکلی بکاری؟؟؟\nدلیل این تصمیم برای جیمی خیلی واضح بود!!! همینطور که داشت بذر کلم بروکلی رو میکاشت به سالی سگه گفت:\nگل\u200Cها اصلا هیجان انگیز نیستن!!! نمیشه خوردشون!!\n\nسایمون که یک عنکبوت خیلی خیلی باهوش بود، پرسید:\nخاک باغچه کرم داره؟؟ من شنیدم برای این که سبزی\u200Cها زود رشد بکنن، باید حتما چند تا کردم توی خاک باشه!!\n\nجیمی هیچی از کرم\u200Cها نمیدونست. به خاطر همین تیا، طوطی زیبا از چند تا کرم دعوت کرد تا به باغچه\u200Cی جیمی بیان و یک کار خیلی مهم انجام بدن!!\n\nهر روز جیمی باغچه رو آب میداد، سالی سگه علف\u200Cهای هرز رو میکند و تیا، طوطی زیبا دنبال کرم\u200Cهای ابریشم میدوید و اونا رو فراری میداد!! سایمون، عنکبوت باهوش هم مگس\u200Cها رو میگرفت!!\n\nخیلی زود کلم بروکلی\u200Cها رسیدن و وقت چیدنشون شد!!\nتیا، طوطی زیبا به گنجشک\u200Cهای مهربون گفت:\nاین جیمیه!!! بهترین باغبون اینجا!\nجیمی با خوشحالی گفت:\nالبته دوستام خیلی خیلی به من کمک کردن!!\nو جیمی درست میگفت!!!\n\n",
      "src": "../../../assets/images/type-3/16/1.JPG-1.jpg"
    },
    {
      "id": 17,
      "title": " چجوری کارهای خونه رو انجام بدیم؟",
      "body": "من عاشق انجام دادن کارهای خونمون هستم!!\n\nحالا شاید نه همشونو، ولی اکثرشونو دوست دارم!!\n\nحالا شاید نه اکثرشونو، ولی از خیلیاشون خوشم میاد!!\n\nحالا شاید نه خیلیاشونو، ولی چند تاشونو دوست دارم!!\n\nچند تاشونم نه!!! حالا که فکر میکنم هیچکدومو دوست ندارم انجام بدم!!\n\nاوه نه!!! داشتم شوخی میکردم!!! من عاشق انجام دادن کارهای خونمون هستم!!\n\nوقتی من کارهای خونه رو انجام میدم، در واقع دارم به مامان و بابا کمک میکنم. حتما شما هم میدونید که مامان باباها بعضی وقتا حسابی یه کمک ما احتیاج دارن!!\n\nوقتی من کارهای خونمون رو انجام میدم, باعث میشه حس کنم که آدم مفیدی هستم. من دوست دارم که احساس مفید بودن بکنم. شما دوست ندارید؟؟\n\nبعضی وقتا که حوصله\u200Cام سر میره و کاری ندارم که انجام بدم، میرم و بعضی از کارهای خونه رو انجام میدم. حتی اگر اون کارها، کارهای اتاق خودم نباشن!!\n\nبعضی وقتا، باید یک سری از کارهایی رو انجام بدم که ازشون خوشم نمیاد. اینجور وقتا یک بازی اختراع میکنم تا انجام دادن اون کار برام سرگرم کننده و راحت\u200Cتر بشه!!\n\nمثل دیروز که باید لباس\u200Cهای تمیزمو تا میکردم!! وانمود کردم که میخوام اونو از مامانم پنهان کنم!! واسه همین گذاشتمش زیر میز!!! امیدوارم یادم بمونه که کجا گذاشتمش!!\n\nداشتم باهاتون شوخی میکردم!! من اونو تا کردم و گذاشتم توی کشو!! دقیقا سر جاش!!\n\nبعضی از روزا، اگر من تمام کارهای خودمو انجام بدم، مامان و بابا منو به پارک میبرن تا با هم بازی کنیم و خوش بگذرونیم!!\n\nمن میدونم که اگر کارهای خونه رو تموم نکنیم، نمی\u200Cتونیم با هم بریم به پارک یا با هم بازی کنیم!!\n\nپس به نظرم شما هم برای این که احساس مفید بودن بکنید و بتونید با مامان بابا برید پارک و بازی کنید، کارهای خونه رو سریع انجام بدید تا زود تموم بشن!!!\n\n",
      "src": "../../../assets/images/type-3/17/Untitled-1-30.jpg"
    },
    {
      "id": 18,
      "title": "وزغ\u200Cهای بامزه",
      "body": "این داستان بامزه\u200Cی آقای وزغه که یک روز با شادی داشت از روی جاده میپرید که یهو با بزرگترین ترسش روبرو شد. یک خرس قطبی بزرگ اونطرف جاده نشسته بود.\n\nاگر شما تا حالا نمی\u200Cدونستید، باید براتون بگم که خرس\u200Cهای قطبی از جویدن وزغ\u200Cهای لزج خیلی خیلی خوششون میاد. آقای وزغ فیاد زد:\nآقا خرسه بیا و امروز بی خیال شو! لطفا منو برای ناهارت نخور!\nخرس با صدای بلند قهقهه زد و با پنجه\u200Cهای بزرگش وزغ رو در هوا تکان داد. دهنش رو باز کرد و می\u200Cخواست که آقای وزغ رو یک لقمه\u200Cی چپ کنه!! ولی ناگهان کسی فریاد زد:\nآهای خرس گنده بک! اون وزغو بذار زمین ببینم! اونو دقیقا بذار کنار من روی این جاده!\nخرس نگاه کرد و دید که یک خانم وزغ، با عصبانیت زیاد دارد انگشتش را در هوا تکان می\u200Cدهد و او را خیره نگاه می\u200Cکند!\n\nخانم وزغ فریاد زد:\nاونو بذار زمین اگر نه من میپرم روی دماغت و دماغتو لیس میزنم خرس پشمالوی گنده!!\nباید بدونید که خرسا اگر از یه چیز بدشون بیاد، این اونه که یه مزاحم بره زیر دماغ پشمالوشون و اونو اذیت کنه. بنابراین من خوشحالم که بگم تهدید خانم وزغ کارساز بود. خرس گنده\u200Cی پشمالو آقای وزغ رو زمین گذاشت و دو تا وزغ با\u200Cمزه\u200Cی ما با هم به خونه رفتن. اونا از اون روز به بعد دیگه هیچوقت خرس ندیدن!!\n\n",
      "src": "../../../assets/images/type-3/18/Untitled-1-25.jpg"
    },
    {
      "id": 19,
      "title": "موش شیک و پیک",
      "body": "روزی روزگاری در شهر لندن، یک موش خیلی شیک زندگی میکرد. به من خبر رسیده که اون همیشه برای خریدن کت و شلوارهای خیلی شیک به مغازه\u200Cهای پر زرق و بزق میرفت.\nموش قصه\u200C\u200Cی ما همیشه یک کت و شلوار شیک و اتو کشیده میپوشید. کفش\u200Cهاش همیشه واکس زده و برق بودن. یک پیرهن سفید و یک پاپیون صورتی داشت و هیچوقت دستمال جیبش را فراموش نمیکرد.\n\nموش قصه ما، دمش را واکس میزد و موهایش رو شانه میکردو سپس یک جفت چکمه\u200Cی براق میپوشید که کاملا با کت و شلوارش ست بود. سپس کلاهش را سرش میگذاشت و عصایش را برمیداشت و به سمت ایستگاه راه آهن میرفت. از آن جا یک بلیط برای ایستگاه شوالیه میگرفت تا آنجا شام بخورد!\n\nبرای غذا به رستوران هارولدز میرفت و اونجا یک لیست از شیک\u200Cترین غذاها میخورد. غذاهایی مثل قارچ ترافل، صدف و ژامبون. غذاهایی که ما تو عمرمون حتی اسمشون رو نشنیدیم. ولی یادتون نره که اون یه موش شیک بود که یه کلاه پر زرق و برق روی سرش میگذاشت!!\n\nبا یک نگاه به او ممکن است فکر کنید که او از یک خانوادده\u200Cی سلطنتی است. اما این واقعیت ندارد. موش میخواست با این رفتارها یک حقیقت رو از بقیه پنهان کنه! موش ما اصلا اهل یک خانواده\u200C اشرافی نبود. اون حتی دوست نداشت که حمام بکنه!! موش قصه\u200C ما فقط تظاهر میکرد که خیلی شیک و پیکه چون دوست داشت که مردم فکر کنن اون از طبقه\u200C اشرافه!!\n\n",
      "src": "../../../assets/images/type-3/19/Untitled-1-22.jpg"
    },
    {
      "id": 20,
      "title": "کفشدوزک بی خال",
      "body": "این قصه\u200Cی پاپی کفشدوزکه. کفشدوزکی که هیچ خالی روی بدنش نداشت. قصه از این قرار بود که وقتی پاپی فقط دو سالش بود، یک سرماخوردگی خیلی سخت گرفت. پاپی اینقدر عطسه و سرفه کرده بود که همه\u200Cی خال\u200Cهاش از روی افتاده بودن!!\n\nچند سال بعد، وقتی پاپی به مدرسه رفت، حس کرد که قیافش مسخره است چون مثل بقیه\u200Cی بچه\u200Cها خال نداره. به خاطر همین اون هر روز صبح با جوهر روی بدنش خال میکشید و به مدرسه میرفت.\nولی یک روز صبح، وقتی همه\u200Cی بچه\u200Cها برای زنگ تفریح بیرون رفتن، یه ابر بارونی بزرگ آسمون رو پوشوند و مثل یک آبشار شروع به باریدن کرد. ابر بارونی شیطون، موقع باریدن، تموم خال\u200Cهای پاپی رو شست و برد!!\n\nخال\u200Cهای پاپی رفته بودن و دیگه برنمیگشتن. پاپی با ترس و خجالت همونجا ایستاده بود و دلش می\u200Cخواست که میتونست از اونجا فرار کنه! چون پاپی فکر میکرد که الان همه\u200Cی همکلاسی\u200Cها و حتی معلم\u200Cها اونو مسخره میکنن و بهش می\u200Cخندن!\n\nولی ناگهان یکی از کفشدوزک\u200Cها فریاد زد:ک\nواااای! نگاه کنید! اولین کفشدوزک بی خال دنیا! این خفن\u200Cترین چیزیه که تا حالا دیدم!!\nهمکلاسی\u200Cهای پاپی دورش حلقه زدن و کلی خوشحالی کردن. از اون روز به بعد پاپی هیچوقت ترس\u200Cهاش رو قایم نمی\u200Cکرد. برای همین اون خیلی شادتر و خوشحال\u200Cتر شد.\n\n",
      "src": "../../../assets/images/type-3/20/Untitled-1-24.jpg"
    },
    {
      "id": 21,
      "title": "سلطان شکلات ها",
      "body": "روزی پسر بسیار پرخور و بی ادبی در شهری دورافتاده زندگی می کرد. اون فقط برای یک وعده صبحانه مقدار بسیار زیادی شیرینی و شکلات از همه طعم ها می خورد.\nمثلا شکلات های رنگی و سفید، پاستیل های نوشابه ای و ماری، پانزده عدد کیک تولد بزرگ، چند لیوان شربت شیرین و کیک های گیلاسی. اینها فقط یک وعده کوچک او بود.\n\nشما فکر می کنید که بعد از خوردن همه\u200Cی این ها آیا این پسر به اندازه کافی خورده بود و سیر می\u200Cشد؟ یا اینکه هیچوقت خواسته بود که این غذاهای ناسالم را کنار بگذارد و غذای سالم بخورد؟ نه. افسوس که هیچ چیز به جز شیرینی و شکلات برای اون جذاب نبود. برای اون این رفتارها بسیار خوب و خوشایند بود.\nاو با خودش می گفت: من کاملا شیک و خوب هستم. خوردن این شکلات ها و شیرینی ها بسیار لذت بخش هستند. و در حالی که یک کیک بزرگ را به داخل دهانش هل می داد با صدای بلند و نق نق کنان فریاد می زد که: مامان، من گرسنه ام.\nبرای میان وعده قبل از نهار، همیشه چهارصد بیسکوییت بزرگ می خورد. و این تازه اول کار بود. بعد از آن حمله اصلی شروع می شد. او از ظرف بزرگ مورد علاقه اش چندین شکلات آب شده را با قاشق می خورد و بعد از آن نوبت شربت توت فرنگی غلیظ  و شیرینش بود. بعد از آن هم با فریاد مادرش را صدا می کرد و می گفت: مامان، من یک وان پر از آدامس می خوام.\nاو می جوید و می خورد و خورد می کرد  و این کار را تا جایی انجام میداد که دیگر نمی توانست فکش را تکان دهد.\n\nوقتی می خواست به رختخواب برود، قبل از خواب، شش قوطی بزرگ سودا با طعم لیمو را سر می کشید و سپس با عجله از پله ها پایین می رفت به سراغ ظرف بزرگی از آدامس های خرسی.\nبعضی از مردم می گفتند که این پسر حتی در خواب هم خواب شیرینی و شکلات می دید و در خواب هم شکلات و شیرینی می خورد.\n\nتا اینکه یک روز در حالیکه در حال بازی با اسباب بازی مورد علاقه خود بود فریاد زد: مامان، زود بیا و ببین. موهای من به رنگ سبز زشت و روشنی در آمده است.\nمادرش با نگرانی و وحشت به اون نگاه کرد و گفت: آه خدای من. پوست صورت تو به رنگ بنفش در آمده و گریه کرد. و یک لکه بزرگ زرد و سفید در صورت پسر پیدا شد. با کلی نقطه های نارنج رنگ و چندش آور.\nپسر گفت: وای نه! حالا چیکار کنیم؟\nمادرش گفت: من تو را پیش دکتر سو می برم. مطمئنم که او می داند دلیل اینها چیست. زود کفشهایت رو بپوش.\nمادرش اون را به سرعت به سمت مطب دکتر برد. در حالی که مردم با شوک و ترس به صورت اون نگاه می کردند و می گفتند: ما در تمام زندگیمان پسری ندیدیم که شبیه پاستیل و شکلات باشد.\nدکتر سو گفت: پسر عزیزم. من برای مشکل تو درمانی دارم. اما باید به من قول بدهی که رفتار و این مدل غذا خوردن وحشتناک را فراموش کنی. و هر روز سبزیجات و میوه بخوری.\nپسر گفت: من قول می دهم پسر خوبی باشم و تا زمانی که هجده سالم شد هر روز سبزیجات و غذاهای سالم بخورم. و این مدل غذا خوردن شیرین و پر از شکلات خودم را تغییر میدهم.\nدکتر سو گفت: آفرین، این خوب است و حالا روی تخت دراز بکش و صورتت را پایین بگیر تا من تو آمپول بزنم.\n\nآمپول برای پسر درد زیادی داشت و او فریاد زد: من دیگر این شیرینی ها و شکلات های به درد نخور و بد را نمی خورم. قول می دهم. پسر به قول خود عمل کرد و از آن به بعد دیگر شیرینی و شکلات را کنار گذاشت و میوه ها و سبزیجات و غذاهای سالم استفاده کرد.\n\n",
      "src": "../../../assets/images/type-3/21/1.JPG-1.jpg"
    }
  ]
}

