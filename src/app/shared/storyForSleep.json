{
  "body": [
    {
      "id": 1,
      "title": "فیلی که داد میزد: مووووش!",
      "body": "روزی روزگاری، یک فیل کوچولو بود به اسم رونالد! من مطمئنم که همه\u200Cی شما این رو خوب میدونید که همه\u200Cی فیل\u200Cها از موش\u200Cها میترسن! و رونالد هم خیلی خیلی زیاد از موش\u200Cها میترسید.\n\nو همونجوری که همتون میدونید، موش\u200Cها خیلی خیلی ناز هستن!\n\nبچه\u200Cها! شما اصلا میتونید تصور کنید که یک موش چجوری میتونه ترسناک باشه؟ من که اصلا نمیدونم!\nاونا کوچولوترین دندون\u200Cها رو توی کل دنیا دارن! بدن\u200Cهای نرم و پشمالو دارن و اندازشون قد یک انگشته!\n\nولی رونالد نمیتونست جلوی ترسش رو بگیره! ما هم گاهی نمیدونیم چرا از بعضی چیزها میترسیم!\n\nشاید وقتی رونالد کوچولو بوده، یه موش کوچولو از پشت درخت پریده بیرون و رونالد رو از خواب پرونده! شاید اون پریده جلوی صورت رونالد و رونالد هم لابد فکر کرده که اون موشه خیلی بزرگه!\n\nشاید هم رونالد یک کابوس وحشتناک راجع به موش\u200Cها دیده! این چیزها همیشه پیش میان! مثلا وقتی ما قبل از خواب زیاد از حد شکلات بخوریم، خواب\u200Cهای بد میبینیم! شاید رونالد هم خیلی شکلات خورده بوده.\n\nدر واقع، شکلات خوردن توی تخت خواب، یکی از کارهای مورد علاقه\u200Cی رونالد بود!\n\nخب به هر حال، رونالد یک فیل پنج ساله بود که دیگه بزرگ شده بود ولی هنوز خیلی زیاد و وحشتناک از موش\u200Cها میترسید.\n\nو به خاطر این که خودش خیلی خیلی از موش\u200Cها میترسید، حس میکرد که بقیه\u200Cی اعضای خانواده هم همینقدر از موش\u200Cها میترسن.\n\nو برای این که فکر میکرد این کار خیلی بامزه است، دوست داشت الکی داد بزنه:\nموووووووووش!\nو خانواده\u200Cاش رو میترسوند و میخندید!\n\nموووووووووووش!\nرونالد داد میزد و پشت مامانش قایم میشد و یک متر میپرید هوا! تموم درخت\u200Cها دور و بر از شدت پریدن رونالد، می\u200Cافتادن روی زمین!\nشما نمیدونید که چه اوضاع به هم ریخته\u200Cای میشد!\n\nبعدش رونالد پشت درخت قایم میشد و شروع میکرد به خندیدن! مامان رونالد اصلا خوشحال نمیشد! مامان رونالد زیاد از موش\u200Cها نمیترسید ولی میدونیست که رونالد از اونا میترسه! و برای همین هر وقت رونالد داد میزد مووووووش، مادرش فکر میکرد که باید بهش کمک کنه و از دست موش\u200Cها نجاتش بده!\n\nرونالد پشت باباش قایم میشد و داد میزد:\nمووووووووووش!\nو باباش یک متر توی هوا میپرید و می\u200Cافتاد توی رودخونه! و آب رودخونه کاملا میپاشید بیرون و هیچ آبی برای ماهی\u200Cها باقی نمیموند!\n\nرونالد هم پشت درخت قایم میشد و میخندید! باباش اصلا خوشحال نمیشد! بابا فیله زیاد از موش\u200Cها نمیترسید ولی از صداهای بلند خیلی بدش میومد! و هر دفعه که رونالد داد میزد: مووووووووش، قلب بابا فیله میومد تا دهنش تا وقتی که میفهمید این فقط صدای رونالد بوده که الکی داد زده: مووووووش!\n\nرونالد چند ماهی این کار رو هر روز انجام میداد! اون داد میزد: مووووووش، و همرو میترسوند!\nولی یک روز وقتی رونالد داد زد: موش، هیچکس هیچ کاری نکرد! هیچکس نترسید!\n\nخب، شاید اونا صدای رونالد رو نشنیده بودن!\nرونالد دوباره داد زد:\nمووووووووووووووش!\nولی تموم اعضای خانواده اونو نادیده گرفتن و رفتن دنبال کار خودشون! اونا اونقدر به داد زدن رونالد عادت کردن بودن که دیگه براشون عادی شده بود! برای اونا، صدای جیغ رونالد، مثل صدای پرنده\u200Cهای جنگل عادی بود!\n\nو بعد رونالد چرخید و حدس بزنید که چی دید؟! یک موش ترسناک پشمالو!\n\nرونالد داد زد:\nآیییییییییی!\nو پرید بالای یک درخت! موش کوچولو ایستاده بود و بهش نگاه میکرد و سرش رو میخاروند!\nموش کوچولو گفت:\nچی شده؟ مگه تو خودت منو صدا نکردی؟\n\nموش کوچولو خیلی مهربون بود و حسابی گیج شده بود! اون خیلی دوستانه و بامزه به نظر میرسید! رونالد حس کرد که اشتباهی از اون میترسیده! رونالد به موش گفت:\nراستش، آره فکر کنم! من صدات زدم!\n\nو رونالد از بالای درخت اومد پایین. حالا رونالد هنوز هم بعضی وقتا داد میزنه: مووووووووش! ولی وقتی اون این کارو میکنه، موش کوچولو که حالا دوست رونالده، میاد تا با هم تاب بازی کنن! و با هم جیغ میزنن و میخندن!\n",
      "src": "../../../assets/images/type-2/1/1.JPG-1.jpg"
    },
    {
      "id": 2,
      "title": "تالیا و گاو بامزه",
      "body": "تالیا به همراه مادربزرگش و گاوشون که اسمش خال خالیه، توی روستا زندگی میکنن! مادر و پدر تالیا توی شهر کار میکنن!\n\n\nهر روز صبح زود، مادربزرگ تالیا رو بیدار میکنه تا طلوع خورشید رو تماشا کنه! بعد از این که خورشید بالای آسمون میاد، مادربزرگ تالیا رو حمام میکنه و کمکش میکنه تا دندون\u200Cهاش رو مسواک بزنه، صورتش رو بشوره و موهاش رو شونه کنه!\n\n\nوقتی تالیا کامل تمیز و سرحال میشه، مادربزرگ بهش فرنی و شیر میده! فرنی خیلی خوشمزه است اما تالیا شیر رو بیشتر دوست داره! چون اون شیر مال گاوشون خال خالیه! شیر خال خالی خوشمزه و خامه\u200Cایه!\nبعد از خوردن صبحانه، تالیا و مادربزرگ زیر درخت میشینن و مادربزرگ برای تالیا قصه میگه!\n\nبعد از تموم شدن قصه\u200Cها، مادربزرگ به تالیا شیر خوشمزه\u200Cی خامه\u200Cای با کوکی میده! مادر و پدر تالیا وقتی اومده بودن تالیا رو ببینن، این کوکی\u200Cها رو براش آوردن! کوکی\u200Cهای شکلاتی! شیرینی مورد علاقه\u200Cی تالیا!\n\nوقتی تالیا کوکی\u200C رو میخوره، خال خالی به تالیا نگاه میکنه! تالیا خیلی دوست داره که کوکی\u200Cهاش روبا خال خالی تقسیم کنه! اما مادربزرگ همیشه فقط یک دونه کوکی به تالیا میده و این فقط برای خود تالیا کافیه و به خال خالی نمیرسه!\n\nاون روز بعد از تموم شدن داستان\u200Cها، تالیا یواشکی دنبال مادربزرگ رفت، جوری که مادربزرگ نفهمه! تالیا فهمید که مادربزرگ کوکی\u200Cها رو توی یک سینی توی فر نگه میداره!\n\nتالیا دوید بیرون و به خال خالی گفت:\nخال خالی! نگران نباش! خیلی زود برای تو هم کوکی میارم!\n\n\nبعد از ظهر اون روز، تالیا و مادربزرگ کمی چرت زدن و بعد بیدار شدن تا غروب خورشید رو تماشا کنن!\n\nبعد از غروب خورشید، تالیا یواشکی توی آشپزخونه رفت. اون در فر رو باز کرد و کوکی\u200Cها رو بیرون آورد تا برای خال خالی ببره!\n\nوقتی تالیا به خال خالی کوکی\u200Cها رو میده، خال خالی اونو لیس میزنه!\nتالیا به خال خالی میگه:\nاین یه راز کوچولو بین ما دوتاست! به کسی نگیا!\nو بعد هر دوی اون میخندن!\n\n",
      "src": "../../../assets/images/type-2/2/1.JPG.jpg"
    },
    {
      "id": 3,
      "title": "خانم ورونیکای قصه\u200Cگو",
      "body": "خانم ورونیکای قصه\u200Cگو در یک کتابخونه کار میکنه! اون همیشه بهترین کتاب\u200Cهای کتابخونه رو پیدا میکنه و بلند بلند برای بچه\u200Cها میخونه! خانم ورونیکا، بهترین قصه\u200Cگوی شهره!\n\nخانم ورونیکا اون روز هم داشت برای بچه\u200Cها قصه میخوند. اون با صدای ترسناکی گفت:\nامروز میخوام داستان دزد دریایی شیطون رو براتون تعریف کنم!\nبچه\u200Cهای کوچیک که خیلی کنجکاو بودند داستان رو بشنوند، یکصدا گفتند:\nاوووووووو!\n\nروز بعد خانم ورونیکا به بچه\u200Cها گفت:\nقصه\u200Cی امروز راجع به یه جادوگره که بدنش همیشه میخارید!\nو بعد کلاه جادوگریش رو سرش کرد و صداش رو مثل یک جادوگر، جیغ جیغو کرد!\nخانم ورونیکای قصه\u200Cگو، همیشه اینجوری برای بچه\u200Cهای قصه میگه! با لباس\u200Cهای عجیب و صداهای بامزه!\n\nبچه\u200Cهایی که به کتابخونه میان، عاشق داستان\u200Cهای خانم ورونیکا هستن:\nداستان آیینه\u200Cهای جادویی!\nداستان پرنسس نازنازو!\nداستان دلفین\u200Cهای آوازه\u200Cخوان!\nداستان دلقک\u200Cهای بیچاره!\nداستان شیرهای تنها…!\nداستان\u200Cهای خانم ورونیکا بهترین هستن!\n\nولی خانم ورونیکای قصه\u200Cگو، دوست داشت که بهتر بشه! اون با خودش فکر کرد:\nبچه\u200Cهای زیادی به کتابخونه نمیان تا داستان\u200Cهای شگفت\u200Cانگیز من رو بشنون! بچه\u200Cها داستان\u200Cهای خوب رو دوست دارن! من باید کاری کنم تا بچه\u200Cهای بیشتری به کتابخونه بیان و داستان\u200Cهای من رو بشنون!\n\nخانم ورونیکای قصه\u200Cگو چونه\u200Cاش رو خاروند و حسابی فکر کرد:\nاگر بچه\u200Cها به کتابخونه نمیان، شاید کتابخونه بتونه بره پیش بچه\u200Cها!\nخانم ورونیکا شروع کرد به فکر کردن و ایده\u200Cهای مختلفی به ذهنش رسید.\n\nو بالاخره یک ایده\u200Cی عالی به ذهن خانم ورونیکا رسید:\nمن باید داستان\u200Cهام رو ببرم پیش بچه\u200Cها! و برای این کار چه چیزی بهتر از دوچرخه\u200Cی مسابقه\u200Cی براق خودم، وجود داره؟\n\nدوچرخه\u200Cی مسابقه\u200Cای خانم ورونیکا باید تمیز و روغن\u200Cکاری میشد! پس خانم ورونیکا سخت مشغول به کار شد.\n\nصبح روز بعد، خانم ورونیکا با خودش فکر کرد:\nیک کتابخونه\u200Cی دوچرخه\u200Cای، باید کلی کتاب داشته باشه! کلی کتاب مختلف! و باید پشتش هم یک گاری پر از کتاب باشه! کتابخونه\u200Cی دوچرخه\u200Cای!!\nخانم ورونیکا از این اسم خوشش اومد و با خودش فکر کرد:\nمنم دوچرخه\u200Cسوار قصه\u200Cگو میشم!\n\nدو روز بعد، کتابخونه\u200Cی دوچرخه\u200Cای آماده شد! خانم ورونیکا به کتابخونه رفت و برای مدیر کتابخونه، نقشه\u200Cاش رو تعریف کرد. خانم ورونیکا گفت:\nمن باید یه کاری کنم تا بچه\u200Cها داستان\u200Cهای شگفت\u200Cانگیز من رو بشنون!\nآقای مدیر گفت:\nمن مطمئنم که اونا عاشق داستان\u200Cهای تو میشن! اما تو از کجا میخوای بچه\u200Cها رو پیدا کنی که به داستان\u200Cهات گوش بدن؟\n\nخانم ورونیکا یک نقشه رو درآورد و اون رو تو هوا تکون داد و گفت:\nاین نقشه\u200Cی تمام پارک\u200Cها و شهربازی\u200Cهای شهره! من با کتابخونه\u200Cی دوچرخه\u200Cای به تموم اون\u200Cها میرم و بچه\u200Cها رو پیدا میکنم! اینجوری عالی میشه!\n\nمدیر کتابخونه زیاد مطمئن به نظر نمیرسید! اما خانم ورونیکا یک برنامه\u200Cی خوب داشت! و یک نقشه و یک دوچرخه\u200Cی عالی!\nصبح روز بعد، آسمون آبی بود و خورشید میدرخشید. خانم ورونیکا با کتابخونه\u200Cی دوچرخه\u200Cای داشت به سمت بچه\u200Cها میروند و دستمال گردنش توی هوا میرقصید! خانم ورونیکا کلاهش رو هم محکم روی سرش گذاشته بود.\nاون بالاخره به اولین زمین بازی رسید!\n\nخانم ورونیکا یک جای دنج زیر یک درخت پیدا کرد! اون اونجا نشست و شروع کرد به خوندن یک داستان! اون هم با صدای بلند! یک پسر کوچیک از راه رسید و گفت:\nشما داری اینجا چیکار میکنی؟\nخانم ورونیکا به چشم\u200Cهای پسرک نگاه کرد و گفت:\nمن خانم ورونیکای قصه\u200Cگو هستم! بهترین قصه\u200Cگوی این شهر. و امروز نوبت این پارکه که داخلش داستان بخونم!\nبعد خانم ورونیکا خندید و گفت:\nبه دوست\u200Cهات هم بگو که بیان! اون وقت من بهترین داستان کوتاهی که تا حالا شنیدی رو برات تعریف میکنم!\nپسرک که اسمش دینو بود، فریاد زد:\nخیلی خوبه! من تا پنج دقیقه دیگه برمیگردم! خانم ورونیکا بهتره که داستانت خیلی خوب باشه اگرنه دوست\u200Cهای من بهشون برمیخوره!\n\nو بعد از چند دقیقه، دینو با چندتا بچه\u200Cی دیگه برگشت! همه\u200Cی اونا کنجکاو بدن که خانم قصه\u200Cگو رو ببینن! اونا نزدیک خانم ورونیکا نشستن تا به قصه گوش بدن! اونا حسابی حواسشون رو جمع کرده بودن! خانم ورونیکا گفت:\nفقط صبر کنید! من مطمئنم که خیلی خیلی خوشتون میاد!\nخانم ورونیکا خندید و برای بچه\u200Cها داستان یک گنج اسرارآمیز و گمشده رو تعریف کرد!\n\nدرست موقع تموم شدن داستان، خانم ورونیکا کتاب رو بست و لبخند زد! بچه\u200Cها که حسابی شاکی شده بودن، با غرغر گفتن:\nهی! این اصلا عادلانه نیست! بالاخره اونا گنج قدیمی رو پیدا کردند یا نه؟! تونستن که سگشون رو نجات بدن؟\nیک دختربچه گفت:\nاین اصلا درست نیست! با به ما بگی که آخر داستان چی میشه! ما واقعا میخواییم بدونیم!\n\nخانم ورونیکا کتابش رو روی دوچرخه گذاشت و گفت:\nخب! فردا بعد از ظهر میفهمید! به دوست\u200Cهاتون راجع به بهترین قصه\u200Cگوی شهر و کتابخونه\u200Cی دوچرخه\u200Cای بگید و بگید که من با داستان\u200Cهای بیشتری برمیگردم!\n\nو خانم ورونیکای قصه\u200Cگو تو کل تابستون توی تمام پارک\u200Cها و زمین\u200Cهای بازی همین کار رو کرد! اون داستان\u200Cهای شگفت\u200Cانگیز میخوند و کلاه\u200Cهای عجیب و غریب میپوشید.\n\nولی وقتی تابستون تموم شد، خانم ورونیکا به بچه\u200Cها گفت:\nمن توی زمستون هم قصه میگم! اما باید برای شنیدنشون به کتابخونه بیایید! شرط شنیدن قصه\u200Cهای من همینه! توی کتابخونه کتاب\u200Cهای خیلی بهتری هست!\n\nو بعد خانم ورونیکا یک چشمک بامزه به اونا زد و کلاهش رو محکم کرد!\n\nخانم ورونیکا گفت:\nتازه من کتاب\u200Cهای فوق\u200Cالعاده براتون پیدا میکنم تا با خودتون ببرید خونه! این کاریه که کتابخونه\u200Cها میکنن! ما بهترین کتاب داستان\u200Cها رو بهتون امانت میدیم تا توی تخت یا توی حیاط خونتون بخونید!\nولی حدس بزنید که چی شد؟!\nهمه\u200Cی بچه\u200Cها دوست داشتن که توی کتابخونه کنار خانم ورونیکا کتاب بخونن!\n",
      "src": "../../../assets/images/type-2/3/1.JPG-5.jpg"
    },
    {
      "id": 4,
      "title": " فلوت زن و پروانه\u200Cها",
      "body": "روزی روزگاری در یک سرزمین خیلی دور، یک روستا در لبه\u200Cی یک جنگل قرار داشت به نام هملین. هملین یک روستای عادی بود! اونجا مادرها و پدرها زندگی میکردن! مادربزرگ\u200Cها و پدربزرگ\u200Cها! بچه\u200Cها! و حتی سگ\u200Cها و گربه\u200Cها!\n\nولی این روستا فقط یک چیز نداشت و آن هم پروانه بود!\nتا روزی رسید که بالاخره هملین پروانه هم داشت!\nدسته\u200Cهای بزرگی از پروانه\u200Cها از کوه\u200Cها پایین اومدن و توی خیابون\u200Cها پرواز کردن. پروانه\u200Cها اونقدر زیاد بودن که خورشید پشت بال\u200Cهای اونا پنهان شده بود.\n\nیک فرش از پروانه\u200Cها، کل خیابون\u200Cها، سقف\u200Cها و شیروونی\u200Cها رو پوشوند!\n\nبچه\u200Cهای توی روستا عاشق پروانه\u200Cها شده بودن! اونا توی خیابون\u200E\u200Cها و پارک\u200Cها دنبال پروانه\u200Cها میکردن و سعی میکردن که اونا رو بگیرن! اما پروانه\u200Cها خیلی باهوش بودن و بالاتر پرواز میکردن از دست بچه\u200Cها فرار میکردن و به بچه\u200Cها میخندیدن!\n\nمردم هملین، یک روز توی شورای روستا دور هم جمع شدن تا تصمیم بگیرن که چه کار باید بکنن!\n\nشهردار گفت:\nاین پروانه\u200Cها حسابی شهر رو شلوغ و نامرتب کردن! همه جای شهر آبی و قرمز و زرد شده!\nآقای شهردار انگشتش رو بالا آورد! انگشت آقای شهردار مثل رنگین کمون شده بود!\nخانم مدیر گفت:\nبچه\u200Cها اصلا توی مدرسه حواسشون به درس نیست! اونا همش از پنجره\u200Cها به پروانه\u200Cها نگاه میکنن.\n\nیکی از پدرها گفت:\nشاید باید یک عالمه تور پروانه بخریم و همه\u200Cی اونا رو بندازیم توی تله!\nپس به همه\u200Cی افراد روستا، یک تور پروانه دادن!\n\nهمه\u200Cی مردم تلاش کردن که پروانه\u200Cها رو با تور بگیرن!\nاما اون پروانه\u200Cهای باهوش بالاتر و بالاتر پرواز کردن و بال زدن و به اونا خندیدن!\n\nبعد از چند روز که همه نا امید شدن، آقای نانوا گفت:\nمن یک پسر رو میشناسم که به گرفتن پروانه\u200Cها معروفه!\n\nپس مردم هملین یک نامه برای اون پسر فرستادن و فردای اون روز، اون پسر به شورای هملین اومد!\n\nپسر گفت:\nمن میتونم شما رو از دست این پروانه\u200Cها خلاص کنم! اما به جای دست مزد باید به مردم فقیر روستای بغلی غذا بدید! سیب و پرتقال کافی برای یک سال! فقط با این شرط من شما رو از شر این پروانه\u200Cها خلاص میکنم!\nمردم هملین گفتن:\nما هرکاری حاضریم بکنیم! تو از شر پروانه\u200Cها خلاص شو و ما به مردم فقیر غذا میدیم!\n\nصبح روز بعد، پسرک با یک فلوت جادویی برگشت! لحظه\u200Cای که شروع به نواحتن آهنگ گوش نوازش کرد، تمام پروانه\u200Cها شیفته\u200Cی آهنگ اون شدن و به دنبالش پرواز کردن! اون\u200Cها دنبال پسرک پرواز کردند تا پسرک از روستا خارج شد! انگار که یک رنگین کمان زیبا پشت پسرک در حال حرکت بود.\n\nمردم هملین به روستاشون نگاه کردن! اون\u200Cها روستاشون رو پس گرفته بودن! درخت\u200Cها شبیه درخت بودن و دیگه زیر پروانه\u200Cها قایم نشده بودن!\n\nباد، گرد جادویی پروانه\u200Cها رو هم با خودش برد. حالا دیگه بچه\u200Cها هیچ چیزی نداشتن که از پشت پنجره بهش نگاه کنن! برای همین سرشون رو برگردوندن و دوباره حواسشون رو به درس جمع کردن!\nشاید بچه\u200Cها کمی کمتر خوشحال بودن! اما اونا مدت خیلی کمی پروانه\u200Cها رو میشناختن! برای همین خیلی زود اونا رو فراموش کردن!\n\nولی مردم روستا انگار یک چیز دیگه رو هم فراموش کرده بودن! اونا سیب\u200Cها و پرتقال\u200Cها رو به مردم فقیر روستای بغلی ندادن و وقتی که پسر فلوت زن بهشون یادآوری کرد، اونا گفتن:\nاینا همش چرته! اون پروانه\u200Cها خودشون پرواز کردن و رفتن! تو که کاری نکردی!\n\nپس سحرگاه فردا صبح، پسرک روی تپه\u200Cی روستا ایستاد و شروع کرد به فلوت زدن! این بار پسرک یک آهنگی رو نواخت که بچه\u200Cها رو شیفته\u200Cی خودش کرد. اون آهنگ باعث شد که بچه\u200Cها رو به یاد جشن تولد و حباب\u200Cها و ایستادن بالای کوه می\u200Cانداخت.\n\nهمه\u200Cی بچه\u200Cهای هملین با صدای موسیقی جادویی از خواب بیدار شدن و به دنبالش رفتن. همه\u200Cی اونا رقصان و خندان از داخل خیابون\u200Cها دنبال پسرک از روستا خارج شدن و دیگه هیچکس اونا رو ندید!\n\nوقتی مردم هملین بیدار شدن و فهمیدن که چه اتفاقی افتاده، حسابی ناراحت و شرمنده شدن! اونا به پسرک گفتن:\nما سیب\u200Cها و پرتقال\u200Cها رو به مردم فقیر میدیم! فقط بچه\u200Cهای ما رو به ما برگردون.\n\nولی مشکل اینجا بود که بچه\u200Cها به یک سرزمین دور جادویی پر از موسیقی رفته بودن و هر روز با پروانه\u200Cها اونجا میخوندن و میرقصیدن. بچه\u200Cها فهمیده بودن که عاشق بازی با پروانه\u200Cها هستن و پروانه\u200Cها هم فهمیده بودن که بچه\u200Cها رو خیلی دوست دارن.\n\nپسرک گفت:\nبچه\u200Cها حاضر نیستن که بدون پروانه\u200Cها به خونه برگردن!\nمردم روستا گفتن:\nاشکالی نداره! فقط بچه\u200Cها رو برگردون! پروانه\u200Cها هم میتونن که برگردن!\nو پسرک برای آخرین بار موسیقی جادویی رو نواخت و بچه\u200Cها و پروانه\u200Cها با هم به روستا برگشتن! و از اون روزه که روستای هملین همیشه پر از پروانه\u200Cها و گردهای جادویی اون هاست!\nمردم روستا برای برگشتن بچه\u200Cها، یک جشن بزرگ گرفتن و به مردم فقیر روستای کناری، سیب و پرتقال دادن!\n",
      "src": "../../../assets/images/type-2/4/1.JPG-4.jpg"
    },
    {
      "id": 5,
      "title": "مبل راحتی همسایه",
      "body": "آقای بارونز دیگه مبل راحتیش رو نیاز نداره. اون مبل راحتیش رو گذاشت دم در تا ماشین زباله جمع کن بیاد و اونو ببره.\n\nاسم اون مبل راحتی، دارلا بود. دارلا از این که آقای بارونز دیگه اونو توی خونه\u200Cاش نیاز نداره، خیلی ناراحت شد.\n\nآقای بارونز به خانم همسایه گفته بود:\nپارچه\u200Cی این مبل خیلی کهنه شده! اونقدری که اگر روش بشینم، پاره میشه و من میوفتم زمین!\n\nدارلا با خودش فکر کرد:\nمن خیلی پیرم؟\nآخه دارلا هنوز حس میکرد که جوونه! وقتی آقای بارونز روی اون کوسن\u200Cهای رنگی میذاشت، دارلا فکر میکرد که خیلی خوشگل میشه!\n\nاما الان دیگه نه از کوسن خبری بود، نه قفسه\u200Cی کتاب و نه تلویزیون. آقای بارونز دارلا رو با یک گاری جلوی خونه برد و اون رو همون جا رها کرد!\n\nدارلا زیر نور خورشید کنار درخت\u200Cها نشست و به خیابان نگاه کرد. دارلا هیچوقت توی عمرش بیرون از خونه نیومده بود! اون از حس گرمای نور خورشید حسابی خوشش اومد!\n\nدارلا به ماشین\u200Cهای نگاه کرد که از جاده رد میشدن! ناگهان یه دختر با چکمه\u200Cهای قرمز اومد کنار دارلا و گفت:\nسلام! تو اینجا چیکار میکنی؟ نکنه یک نفر داره اسباب کشی میکنه؟\n\nدارلا با ناراحتی گفت:\nنه! من نشستم تا ماشین زباله بیاد و منو ببره!\nدارلا گفت:\nاوه! پس فکر کنم اشکالی نداشته باشه اگر من روت بشینم؟!\n\nاولش دارلا فکر کرد که نکنه پارچه\u200Cاش پاره بشه و دختر بیوفته زمین! اما اصلا اینطوری نشد! دختر کوچولو چکمه\u200Cهاش رو درآورد و زیر نور خورشید خودش رو کشید و با لذت رو دارلا دراز کشید! تازه! عروسک دختر کوچولو هم خیلی دارلا رو دوست داشت.\n\nخیلی زود، یک پسر با دوچرخه از راه رسید. اون وقتی که دارلا، دخترک و عروسک رو دید، دست از دوچرحه بازی برداشت!\n\nپسرک گفت:\nیه مبل راحتی توی خیابون؟ مال کیه؟\nدخترک گفت:\nمال منه! اما تو هم میتونی روش بشینی!\nو چون مبل راحتی خیلی گرم و نرم و دنج به نظر میرسید، پسرک دوچرخه\u200Cاش رو زیر درخت\u200Cها گذاشت و رفت روی دارلا نشست.\n\nنشستن روی مبل، زیر نور خورشید خیلی لذت بخش بود.\n\nپرنده\u200Cهای کوچولو که داشتن روی شاخه\u200Cی درخت\u200Cها میپریدن، وقتی پسر و دختر رو دیدن که روی مبل، خیلی راحت خوابیدن، کنجکاو شدن. اونا رفتن و روی دست دخترک نشستن و شروع کردن به آواز خوندن! دختر و پسر اینقدر آروم بودن که پرنده\u200Cهای کوچولو اصلا نترسیدن.\n\nنشستن روی یک مبل راحتی توی باغ، خیلی لذت بخش بود.\n\nکفشدوزک که داشت بالای باغ پرواز میکرد، چشمش به دارلا افتاد که بچه\u200Cها و پرنده\u200Cها داشت روش استزاحت میکردن! کفشدوزک روی پشتی مبل راحتی فرود اومد و شروع کرد روی اون راه رفتن. طرح روی پارچه\u200Cی دارلا، باعث شد که کفشدوزک حس کنه داره روی یک جنگل زیبا راه میره! کفشدوزک خیلی خوشحال بود که این مبل رو پیدا کرده!\n\nبعد یک خانواده از کورچه\u200Cها از راه رسیدن! اونا بوی شکلاتی که روی دسته\u200Cی دارلا ریخته بود رو حس کردن و حسابی دهنشون آب افتاد. اونا میخواستن که شکلات رو بخورن و برن! اما اینقدر نشستن روی مبل زیر نور آفتاب خوب بود که اونا هم موندن!\n\nآقای بارونز از خونه اومد بیرون و با تعجب گفت:\nچی شده؟ چرا همه\u200Cی شما روی مبل من نشستید؟\n\nپسرک و دخترک، پرنده\u200Cها و کفشدوزک و خانواده\u200Cی مورچه\u200Cها به آقای بارونز نگاه کردن!\n\nآقای بارونز خندید و گفت:\nبرای من هم روی اون مبل جا هست؟\n\nو اینجوری شد که آقای بارونز تصمیم گرفت که دارلا رو توی حیاط نگه داره! اون یک سقف پلاستیکی برای دارلا درست کرد که بارون به دارلا نخوره! و تازه! یک میز قشنگ هم کنار دارلا گذاشت.\n\nحالا دارلا یک مبل راحتی توی باغ بود! اون حالا کلی دوست داشت و با درخت\u200Cها و خورشید حرف میزد! اون دیگه خوشحالترین مبل راحتی دنیا بود.\n",
      "src": "../../../assets/images/type-2/5/1.JPG-3.jpg"
    },
    {
      "id": 6,
      "title": "دانه\u200Cای که بزرگ شد",
      "body": "روزی روزگاری، یه دختر کوچولو، یک فکر به سرش زد!\n\nاون، فکرشو چرخوند!\n\nاونو دستش گرفت و شکلش رو احساس کرد!\n\nاونو گذاشت توی دهنش و طعمش رو چشید!\n\nاونو توی دستش گرفت و توی زمین کاشتش!\n\nزمین گرم و نرم بود و برای دانه، یک تخت درست کرد!\n\nدخترک دانه رو با فکرهایی که از قبل داشت، پوشوند!\n\nبا قلبش اونو گرم کرد و باور داشت که اون میتونه…\n\nمیتونه یک چیز خیلی بلند باشه!\n\nیک چیز پر قدرت!\n\nیک چیز خیلی قشنگ!\n\nدخترک حسابی کار کرد! اون به دانه آب داد و خاک رو کود داد!\n\nدخترک از ریشه\u200Cهای با ارزش اون مراقبت کرد!\n\nتنه\u200Cی قدرتمند درخت، شروع کرد به رشد کردن!\n\nبه سمت آسمون رفت! بدون این که بترسه!\n\nدرخت به سمت نقطه\u200Cای بلند و ناشناخته توی آسمون رفت!\n\nدرخت از اون بالا میتونست دریاچه\u200Cها و جنگل\u200Cها رو ببینه! تازه اون میتونست وزش باد رو هم بین شاخه\u200Cهاش حس بکنه! دخترک درخت رو تشویق کرد و بهش کمک کرد تا بالا و بالاتر بره!\n\nبالاخره درخت اونقدر رشد کرد که میدونست باید بدون دخترک چیکار کنه! اون زیباترین شکوفه\u200Cهای دنیا رو روی شاخه\u200Cهاش داشت که توی باد میرقصیدن! اون حالا یک درخت تنومند و بزرگ بود!\n",
      "src": "../../../assets/images/type-2/6/1.JPG-2.jpg"
    },
    {
      "id": 7,
      "title": "ذهن چسبونکی",
      "body": "آریانا احساس خیلی بدی داشت! خیلی خیلی بد!\n\nاون اصلا حال و حوصله\u200Cی بازی کردن نداشت! با این که بهترین دوستش، مانا هم اونجا بود!\n\nمانا پرسید:\nآریانا چی شده؟ چرا ناراحتی؟\nآریانا جواب داد:\nاین هفته بدترین هفته\u200Cی دنیا بود! همه چیز خیلی بد بود!\n\nمانا گفت:\nمگه چی شده؟\nآریانا شروع کرد به توضیح دادن. اون غر میزد و غر میزد و حس میکرد که داره منفر میشه!\nآریانا گفت:\nروز شنبه، من بند کفشمو پاره کردم!\nروز یکشنبه، از روی دوچرخه\u200Cام افتادم!\nروز دوشنبه، بستنی ریختم روی تیشرت مورد علاقه\u200Cام!\n\nروز سه شنبه، من ماشین مسابقه\u200Cی مورد علاقه\u200Cام رو برای نشون دادن به کلاس آوردم، اما مکس هم مثل همون ماشین رو داشت و زودتر از من به کلاس نشونش داد!\nروز چهارشنبه هم مامانم سر کار بود و یک ساعت دیر اومد دنبال من و من توی مدرسه موندم! کل هفته برای من خیلی بد بوده!\n\nمانا گفت:\nصبر کن ببینم! من وقتی این اتفاق\u200Cها افتاد پیش تو بودم! تو بند کفشتو پاره کردی، اما یک کفش نو گیرت اومد که روش عکس رعد و برق داره و خیلی خفنه!\n\nتو از روی دوچرخه افتادی چون داشتی تلاش میکردی که بدون دست دوچرخه رو برونی و آخرش موفق هم شدی!\nتو روی تیشرت مورد علاقه\u200Cات بستنی ریختی، اما پدرت اونو برات تمیز کرد!\n\nتازه! تو و مکس روز سه شنبه کلی با ماشین\u200Cهاتون مسابقه دادید و همه\u200Cی بچه\u200Cها دیدن! و فکر کنم مادرت چهارشنبه تا دیروقت کار کرد تا بتونه آخر هفته تو رو ببره پیک نیک! میبینی؟؟ هفته\u200Cی تو اونقدرها هم بد نبوده!\nآریانا گفت:\nآره فکر کنم! خب من الان باید برم خونه! بعدا میبینمت!\n\nآریانا خیلی گیج شده بود! برای همین رفت پیش مادرش و گفت:\nمامان! من فقط چیزهای بد رو یادم مونده و این باعث میشه خودمم بد باشم!\nمادرش اون رو بغل کرد و گفت:\nاوه عزیزم! به نظر میاد که خیلی ناراحتی! میخوای یک رازی رو بدونی؟ منم بعضی وقتا همینجوری میشم! پدرت هم همینطور! همه\u200Cی آدم\u200Cها بعضی روزها این حس رو دارن!\n\nمادرش شروع کرد به توضیح داد:\nتوی روزگار خیلی خیلی قدیم…\n\nمردم همیشه باید مراقب چیزهای خطرناک میبودن! مثلا اگه حواسشون پرت میشد و گیر یک پلنگ بزرگ میوفتادن، ممکن بود آسیب ببینن! اما اگر یک چیز خوب مثل یک پرتقال آبدار رو از دست میدادن، هیچ مشکل جدی براشون پیش نمیومد! برای همین ذهن ما یاد گرفت که روی چیزهای بد تمرکز کنه! چون اینجوری میتونست ما رو امن و امان نگه داره!\n\nمادرش ادامه داد:\nاما میدونی! فکرهای بد مثل چسب میمونن! اونا به مغزت میچسبن و بیرون نمیرن! حتی اگه خودت بخوای از شرشون خلاص بشی! اونا باعث میشن تا ما حس بدی داشته باشیم و حس کنیم که حتی خودمون هم بد شدیم!\nآریانا پرسید:\nپس فکرهای بد از فکرهای خوب، چسبونکی\u200Cترن؟\nمادرش جواب داد:\nبله! چیزهایی که باعث میشن تا ما بترسیم، ناراحت و عصبانی بشیم، خیلی چسبونکی هستن! ذهن ما اونا رو بیشتر میبینه و بهشون فکر میکنه! پس این فقط تو نیستی که چیزهای بد رو بیشتر میبینی و بهشون فکر میکنی! همه\u200Cی آدم\u200Cها همینجورن!\n\nآریانا گفت:\nخب من دوست ندارم چسبونکی باشم!\nمادرش خندید و گفت:\nخب من یه خبر خوب برات دارم! اول این که ما قرار نیست وقتی از چیزی ناراحت میشیم یا فکرای بد به سراغمون میان، از دست خودمون عصبانی بشیم! به جاش ما میتونیم ذهنمون رو تغییر بدیم تا به چیزهای خوب فکر بکنه! هر چی بیشتر تمرین بکنیم، ذهنمون قویتر میشه! یادت میاد روز اولی که دوچرخه سوار شدی؟! خیلی سخت بود و خیلی هم زمین خوردی! ولی تو موفق شدی و الان خیلی توش مهارت داری!\n\nآریانا گفت:\nآره! من الان توی دوچرخه سواری رقیب ندارم!\nمادرش گفت:\nمغز ما هم همینجوری کار میکنه! هرچی بیشتر تمرین کنی، قویتر میشه!\n\nآریانا گفت:\nپس ما میتونیم ذهنمون رو عوض کنیم و چیزهای بد رو یه جور دیگه ببینیم؟\nمادرش گفت:\nآره! به جای چسبونکی شدن، ما باید فکر کنیم که روی چی میخواییم تمرکز کنیم!\nآریانا شروع کرد به فکر کردن:\nخب اگر من تمرین کنم، میتونم بفهمم که چیزهای بد، خیلی هم بد نیستن و ذهن من فقط داشته بخشی از اون\u200Cها رو به من نشون میداده!\nمادرش لبخند زد و گفت:\nدرسته! ما میتونیم به ذهنمون یاد بدیم که بیشتر وقت\u200Cها، چیزهای خوب رو ببینه! بذار همین الان تمرین کنیم! هر وقت که یک اتفاق خوب میوفته، سعی کن که بهش بچسبی! اول یه نفس عمیق بکش و به چیزی که باعث میشه حس خوبی داشته باشی فکر کن! اون میتونه هرچیزی باشه!\nمثل یک رنگین کمان زیبا!\nیا گرفتن یک هدیه!\nیا یک چیز کوچک مثل یک لیوان آب خنک!\n\nبه این فکر کن که چیزهای خوب باعث میشن ما چه حسی داشته باشیم!\nآریانا گفت:\nوای مامان! خیلی راحته که ذهنمون رو عوض کنیم!\n\nمادرش گفت:\nپس وقتی همه چیز به نظرت بد بود، سعی کن فکرهای خوب رو بگیری و بهشون بچسبی!\n\nهفته\u200Cی بعد، آریانا و مانا داشتند پیاده به مدرسه میرفتن که ناگهان آریانا زمین خورد!\nمانا گفت:\nاوه اوه! نکنه دوباره یه هفته\u200Cی خیلی بد داری؟\n\nآریانا حس کرد که صورتش داره داغ میشه! اون داشت عصبانی میشد اما یادش افتاد که ذهنش قدرت تغییر کردن داره!\nاون یک نفس عمیق کشید و گرمای خورشید رو روی صورتش حس کرد! بله! حالا حالش بهتر شده بود!\n\nآریانا گفت:\nخب من توی دردسر افتادم چون اتاقمو تمیز نکرده بودم، عینک اسب تک شاخم رو گم کردم و تیشرت صورتیم پاره شد! ولی تونستم توی حیاط بازی کنم، خونه\u200Cی درختی بسازم و با پدرم نون بپزم! پس فکر کنم اون قدرها هم بد نبوده!\n\nوای! به نظر تو هفته\u200Cی دیگه هم میتونم ذهنمو تغییر بدم؟\n",
      "src": "../../../assets/images/type-2/7/1.JPG-1.jpg"
    },
    {
      "id": 8,
      "title": "من مامانمو خیلی دوست دارم!",
      "body": "مامانم منو خیلی دوست داره! اون همیشه حسابی کار میکنه و من ازش کلی چیز یاد میگیرم!\n\nوقتی مامانم آشپزی میکنه، منم ازش آشپزی یاد میگیرم!\n\nوقتی مامانم به گل\u200Cها آب میده، منم یاد میگیرم که به گل\u200Cها آب بدم!\n\nوقتی مامانم لباس\u200Cها رو میشوره، منم شستن لباس\u200Cها رو یاد میگیرم!\n\nمن از مامانم یاد میگیرم که چطوری لباس\u200Cها رو پهن کنم تا خشک بشن!\n\nمامانم برای من یک دوچرخه خرید و بهم یاد داد که چطوری دوچرخه سواری کنم!\n\nوقتی که من دوچرخه\u200Cام رو میرونم، مامانم لبخند میزنه و منو تشویق میکنه!\n\nشب که میشه، مامانم تخت منو آماده میکنه! منم ازش یاد میگیرم که تختم رو آماده کنم!\n\nموقع خواب، مامان برای من قصه میخونه!\n\nو وقتی که من خوابالو میشم، برای من لالایی میخونه!\n\nمن مامانمو خیلی دوست دارم!\n\n",
      "src": "../../../assets/images/type-2/8/1.JPG-9.jpg"
    },
    {
      "id": 9,
      "title": "لیا، دختر رویاپرداز",
      "body": "لیا یک دختر رویاپردازه! اون وقتی توی آسمون نگاه میکنه، ابرها رو معمولی نمیبینه!\n\nبه جاش، لیا قوهایی رو میبینه که دارن پرواز میکنن، ماهی\u200Cهایی که میپرن و گوسفندهایی که میدون!\n\n\nیک روز بعد از ظهر، مامان از خونه اومد بیرون و گفت:\nلیا! خیال کردن دیگه بسه! باید بری و آب بیاری!\n\nلیا بلند شد و به پاهاش نگاه کرد و به اونا لبحند زد! اون به پاهاش گفت:\nپاهای عزیزم! زود باشید بریم! شما راه رو بهتر بلدید!\n\nلیا به سمت شیر آب به راه افتاد! او از روی سنگ\u200Cها بالا رفت!\n\nاون از جلوی خونه\u200Cی مامانبزرگ نلی رد شد و به جاده رسید!\n\nیک صف بزرگ جلوی شیر آب بود! لیا به پاهاش گفت:\nای وای! نه!\n\nاونا باید توی صف منتظر می\u200Cایستادن و هیچ خیال\u200Cپردازی هم در کار نبود!\n\nولی ناگهان لیا یک چیزی توی بوته\u200Cها دید! اون با خودش گفت:\nاون چیه که اونجا میدرخشه؟ یعنی کی کفشش رو گم کرده؟!\n\nنکنه اون مال یک دختر مثل منه؟!\n\nیا شاید هم کفش کس دیگه\u200Cای باشه!\n\nوااای! اون چیه زیر بوته\u200Cها؟! صدای جیک جیک میاد!\n\nو این سایه\u200Cی بزرگ چیه؟\nای وای! اون مامانه!\nمامان میگه:\nلیا! حواست کجاست؟ سطل آبت قل خورده و رفته!\nلیا میگه:\nببخشید مامان! من دوباره توی خیالات گم شدم!\n\nلیا و مادرش با هم ظرف آبشون رو پر کردن! لیا به خورشید نگاه کرد که داشت پشت کوه\u200Cها قایم میشد!\n\nمامان به لیا گفت:\nزود باش بیا بریم دختر خیال پرداز من!\n\nلیا به مامان گفت:\nوای مامان! اون خوک صورتی چیه که توی آسمونه؟\nمامان گفت:\nلیااااا! اون فقط یه تیکه ابره!\n\nلیا دست\u200Cهای مامان رو محکم گرفت و تا خونه کنار اون قدم زد!\n\n",
      "src": "../../../assets/images/type-2/9/1.JPG-7.jpg"
    },
    {
      "id": 10,
      "title": "هاپو کوچولو گم شده!",
      "body": "باکستر یک سگ خاکستری بزرگ بود که یک زبون دراز داشت و بلند بلند پارس میکرد! هیچکس باورش نمیشد که باکستر یک روز گم بشه!\n\nاما یک روز بالاخره این اتفاق افتاد! اون داشت با کنجکاوی یک توپ قرمز رو دنبال میکرد که توی بوته\u200E\u200Cها گیر کرده بود!\n\nولی ناگهان…\nهمه چیز به نظر باکستر متفاوت اومد!\n\nباکستر تلاش کرد تا از توی سوراخ توی بوته\u200Cها رد بشه! اما بدن و سرش خیلی بزرگ بودن و اون توی سوراخ جا نشد! برای همین اون یک پارس کوچیک کرد و تصمیم گرفت تا بو بکشه تا بتونه اولیور رو پیدا کنه!\n\nاون صورتش رو به زمین نزدیک کرد و کنار نرده\u200Cها شروع کرد به راه رفتن! اون بوی گل رز رو حس کرد! بوی گرد و خاک و چمن تازه کوتاه شده!\n\nنرده\u200Cها تموم شدن و باکستر وارد خیابون شلوغ شد!\n\nکنار خیابون یک نانوایی بود! باکستر میتونست بوی نون تازه، شیرینی\u200Cها و کیک\u200Cهای میوه\u200Cای و شکلاتی رو حس بکنه!\nاما باکستر که دنبال نانوایی نمیگشت! برای همین توی خیابون چرخید و دور زد تا یک راه جدید رو امتحان بکنه!\n\nوقتی اون توی پیاده رو راه میرفت، بوی لاستیک موتور سیکلت و سطل زباله رو حس کرد!\n\nاون عطر خانم\u200Cهای زیبا و پرتقال\u200Cهای شیرین رو بو کشید!\n\nباکستر از کنار یک دکه رد شد و بوی کتاب\u200Cهای قدیمی، روزنامه\u200Cها و تمبرهای نامه رو شناحت!\n\nیک اتوبوس کنار خیابون استاد! باکستر بوی اگزوز اتوبوس رو حس کرد! اون یه اتوبوس مدرسه بود که بچه\u200Cها داشتن سوار میشدن! باکستر خیلی با دقت به اونا نگاه کرد، اما هیچکدوم از اونا اولیور نبود!\n\nباکستر چرخید و رفت توی یک گالری نقاشی! ناگهان او بوی یک گربه رو حس کرد! گربه هم تونست بوی باکستر رو حس بکنه! برای همین خرناس کشید!\n\nباکستر سریع از توی گالری اومد بیرون و جاده رو دنبال کرد تا به رودخونه برسه!\n\nوقتی اون به رودخونه رسید، تونست بوی ماهی\u200Cهای، سوخت قایق\u200Cها و و نسیم خنک روی آب رو حس بکنه!\n\nوقتی به بندر نزدیکتر شد، بوی مرطوب دریا و خزه\u200Cهایی که روی سنگ\u200Cها رشد کرده بودن هم به مشامش خورد!\n\nو بعد باکستر باقیمونده\u200Cی ساندویچ یک نفر رو بو کشید!\nبه به! به نظر خوشمزه میومد! برای همین ساندویچ رو خورد!\n\nولی باز هم باکستر نتونست اولیور رو پیدا بکنه! اون با ناراحتی به سمت پارک رفت!\nشاید باکستر برای همیشه گم شده بود!\n\nولی همینطور که بو میکشید و با ناراحتی راه میرفت، ناگهان یک بوی خیلی خوب به مشامش رسید! بهترین بو در تموم دنیا!\n\nاون یه بوی شیرین بود! ترکیبی از شکلات و کفش\u200Cهای فوتبال!\n\nبلههه! اون اولیور بود! اونا همو بغل کردن! بوی اولیور بهترین بو توی تموم پاریس بود!\n\n",
      "src": "../../../assets/images/type-2/10/1.JPG-6.jpg"
    },
    {
      "id": 11,
      "title": "وقت دوست پیدا کردنه!",
      "body": "امروز جشن تولد کوسه کوچولوعه! اون با شادی فریاد میزنه:\nهوووررررا! وقت دوست پیدا کردنه!\n\nکوسه کوچولو خیلی خیلی خوشحاله و هیجان داره!\n\nاما اون یه نگرانی کوچولو داره! اون توی آیینه به دندون\u200Cهاش نگاه کرد و با خودش گفت:\nنکنه بقیه دوباره از من بترسن؟!\n\nخب! دوست پیدا کردن برای کوسه کوچولو یکم سخته! اما اون میخواد تلاشش رو بکنه!\n\nاون فک دریایی رو دید و گفت:\nسلام سلام! تو دوست داری شنا کنی؟ منم همینطور!\n\nکوسه کوچولو به فک دریایی لبخند زد!\n\nحالا که جفتمون شنا کردن دوست داریم، بیا با هم دوست بشیم!\n\nای وای نه! فرار نکن!\n\nاما فک دریایی گفت:\nوااای خدای من! یک کوسه\u200Cی گنده!\nو بعد سریع فرار کرد!\n\nپس کوسه کوچولو رفت پیش اختاپوس و گفت:\nتو صدف\u200Cها رو دوست داری؟! منم اونا رو دوست دارم!\nو به اختاپوس لبخند زد!\n\nحالا که جفتمون صدف\u200Cها رو دوست داریم، پس بیا با هم دوست بشیم!\n\nای وای نه! فرار نکن!\n\nاما اختاپوس گفت:\nوای خدا! یه کوسه\u200Cی گنده!\nو بعد سریع فرار کرد!\n\nکوسه کوچولو رفت سراغ یه غواص و گفت:\nسلام! تو یه ماهی هستی؟ منم یه جور ماهی هستم!\nو بعد به غواص لبخند زد!\n\nحالا که جفتمون ماهی هستیم پس بیا با هم دوست بشیم!\n\nای وای نه! فرار نکن!\n\nاما غواص گفت:\nوای خدا! یه کوسه\u200Cی گنده!\nو بعد سریع فرار کرد!\n\nکوسه کوچولو با ناراحتی به خونه برگشت و تنها توی جشن تولدش نشست و گفت:\nهیچکس نمیخواد با من دوست باشه!\n\nاما ناگهان صدای در اومد:\nتق تق! تق تق!\n\nای وای! ماهی زرد کوچولو و کوسه ماهی اومدن به تولد کوسه کوچولو!\n\nدوباره در باز شد و حلزون دریایی و ماهی کپلو هم اومدن به تولد کوسه کوچولو!\n\nکوسه\u200C کوچولو با خوشحالی داد زد:\nبیایید با هم دوست باشیم!\n\nدوست\u200Cهای خیلی خیلی خوب!\n\n",
      "src": "../../../assets/images/type-2/11/1.JPG-5.jpg"
    },
    {
      "id": 12,
      "title": "کرم ابریشم دنبال کفش میگرده!",
      "body": "کرم ابریشم کفشش رو گم کرده! وقتی که راه میره پاش خیلی خیلی درد میگیره!\n\nکرم ابریشم رفت پیش آقای عنکبوت و گفت:\nآقای عنکبوت! میشه یک کفش به من قرض بدید؟\nاما کفش آقای عنکبوت خیلی کوچک بود!\n\nخانم کرم ابریشم بدون کفشش خیلی ناراحته!\n\nخانم کرم ابریشم رفت پیش قورباغه و گفت:\nمیشه به من یه کفش قرض بدی قورباغه؟\n\nولی کفش قورباغه خیلی بزرگ بود!\n\nخانم کرم ابریشم رفت پیش سنجاقک و گفت:\nسنجاقک میشه لطفا یه کفش به من قرض بدی؟\n\nولی کفش سنجاقک خیلی پای خانم کرم ابریشم رو میخاروند!\n\nاون رفت پیش آقای خرچنگ و گفت:\nآقای خرچنگ، میشه به من یک کفش قرض بدید؟\n\nولی کفش\u200Cهای آقای خرچنگ خیلی تیز بودن! اونا به درد کندن زمین میخوردن! نه به درد راه رفتن!\n\nخانم ابریشم از گشتن خیلی خسته شده بود! اون رفت و یک برگ پیچید دور خودش و خوابید!\n\nخانم کرم ابریشم یک پیله\u200Cی گرم و نرم برای خودش درست کرد و توش خوابید!\n\nچند روز گذشت…\nو وقتی خانم کرم ابریشم از توی پیله اومد بیرون…\n\nاون دیگه به کفش نیازی نداره …\n\n",
      "src": "../../../assets/images/type-2/12/1.JPG.jpg"
    },
    {
      "id": 13,
      "title": " بهترین استعداد!",
      "body": "بیلی عاشق بازی کردن و ساختن چیزهای مختلف با لگوهاشه!\n\nپدرش همیشه میگه:\nعالیه بیلی! تو خیلی توی ساختن چیزهای مختلف استعداد داری!\n\nبیلی از پدرش پرسید:\nپدر! من فقط یدونه استعداد دارم؟ چی میشد اگر چند تا استعداد دیگه هم داشتم!\nپدرش گفت:\nفقط وقتی میتونی استعدادهات رو بفهمی که چیزهای جدید امتحان کنی!\nبیلی گفت:\nمن میخوام کریکت رو امتحان کنم!\n\nبیلی رفت و توی تیم کریکت مدریه ثبت نام کرد! بیلی از معلمش یاد گرفت که چجوری به توب ضربه بزنه!\nاون حسابی محکم ضربه میزد!\n\nمعلم ورزشش گفت:\nآفری بیلی! واقعا عالیه! تو برای ضربه زدن به توپ حسابی استعداد داری!\n\nتوی کلاس کاراته، بیلی با دوستش الیزابت داشتن تمرین میکردن!\nبیلی همش توی حرکات اشتباه میکرد! اما الیزابت توی حرکات کاراته عالی بود! مربی به جیسن گفت:\nکارت عالیه الیزابت!\nبیلی دوباره امتحان کرد، اما باز هم اشتباه کرد!\nمربی گفت:\nکارت عالیه الیزابت! تو خیلی استعداد داری! بیلی تو هم حسابی تلاشگری و ناامید نمیشی! اینم یه استعداد خیلی خوبه!\n\nکار الیزابت واقعا حرف نداشت! مربی راست میگفت! اون واقعا توی کاراته استعداد داشت!\n\nبعد از کلاس، پدر از بیلی پرسید:\nکلاس کاراته چطور بود؟\nبیلی گفت:\nمن خیلی اشتباه کردم اما تسلیم نشدم! اما بابا، فکر کنم که کاراته استعداد الیزابت باشه نه من!\nپدرش گفت:\nاشکال نداره! تو هم استعدادای دیگه داری!\nبیلی خیلی دوست داره بدونه که اونا چیا هستن!\n\nبیلی عاشق موسیقیه! دوست داره بتونه ساز بزنه! اون از پدرش میپرسه:\nپدر! به نظرت من توی طبل زدن استعداد دارم؟\nپدرش گفت:\nخب! بیا امتحان کنیم!\n\nبیلی و پدرش، چند تا قابلمه رو برعکس گذاشتن و با چند تا قاشق چوبی، چوب برای طبل درست کردن! بیلی تصور کرد که توی یک گروه موسیقیه! اون شروع کرد با چوب\u200Cها و قابلمه\u200Cها، یک آهنگ ساده رو بزنه!\n\nبرادر کوچولوش، جاستین، شروع کرد توی صندلی خودش رقصیدن! اون حسابی از آهنگ بیلی خوشش اومده بود!\nدام دادام! دیش دیش! دی دیم دی دیم دام دام!\n\nپدرش گفت:\nعالیه! من عاشق این آهنگم! به نظرم تو توی طبل زدن حسابی استعداد داری!\n\nبیلی لبخند زد! اون عاشق کشف کردن استعدادهاش بود! اون گفت:\nبابا این خیلی باحاله! من استعدادهامو خیلی دوست دارم!\n\nدقیقا توی همون لحظه، جاستین کوچولو صندلیش رو تکون داد و افتاد روی زمین! بیلی دوید تا به برادرش کمک کنه! اون گفت:\nجاستین کوچولو! حالت خوبه؟\n\nجاستین کوچولو شروع کرد به گریه کردن!\nبیلی برادرش رو بغل کرد و اونو بوسید و گفت:\nمن الان بوست میکنم تا زود خوب بشی! کلی بغلت میکنم تا زود خوب بشی!\nو بعد، اشک\u200Cهای جاستین رو پاک کرد!\n\nپدر لبخند زد و گفت:\nآها! نگاه کن که چقدر مهربونی و به بقیه کمک میکنی! این بهترین استعداد دنیاست! اینو باید هر روز تمرین بکنی!\nبیلی خندید! جاستین کوچولو هم خندید! بیلی گفت:\nخب حالا نوبت توعه جاستین کوچولو! استعداد تو چیه؟\n\n",
      "src": "../../../assets/images/type-2/13/Untitled-1-1.jpg"
    },
    {
      "id": 14,
      "title": "جوانه\u200Cهای کوچولو",
      "body": "جیمز پرسید:\nپس من کی بزرگ میشم؟\n\nبابا میگه:\nمن نمیدونم!\nمامان میگه:\nخیلی زود!\nمامانبزرگ میگه:\nهر وقت که آماده بودی!\n\nمامان\u200Cبزرگ جیمز رو برد به به مزرعه و گفت:\nبیا چند تا بذر گیاه بکاریم!\n\nتوی یک قسمت زمین ذرت میکاریم! توی یک قسمت دیگه، طالبی!\nجیمز پرسید:\nپس اونا دونه\u200Cهای چی هستن؟\nمادربزرگ گفت:\nدونه\u200Cهای گیاه بامبو!\n\nاونا دانه\u200Cها رو کاشتن و برگشتن به خونه!\n\nبعد از مدتی، جیمز با مامانبزرگ به مزرعه برگشت! اون به مامانبزرگ گفت:\nطالبی\u200Cها و ذرت\u200Cها بزرگ شدن!\nمامانبزرگ گفت:\nبله!\nجیمز پرسید:\nپس بامبوها کی بزرگ میسن!\nمادربزرگ جواب داد:\nاونا هر وقت که آماده باشن، بزرگ میشن!\n\nجیمز گفت:\nمثل من و برادرام! اونا همیشه تند تند بزرگ میشن اما من نه!\n\nمادربزرگ گفت:\nهر کسی به وقت خودش بزرگ میشه!\n\nیه مدت گذشت! جیمز کمی قد کشید و هم قد برادراش شد!\n\nو دوباره با مامانبزرگ به مزرعه برگشت!\nواااای! بامبوها بزرگ شده بودن!\nمامانبزرگ گفت:\nبامبوها خیلی خوب رشد کردن!\n\nو بعد به عکس جیمز و برادراش نگاه کرد و گفت:\n\nدرست مثل خودت پسرم!\n\n",
      "src": "../../../assets/images/type-2/14/1.JPG-1.jpg"
    },
    {
      "id": 15,
      "title": " فقط یه بغل کافیه!",
      "body": "فرنی، پاندای کوچولو، حسابی گیج شده بود! اون پرسید:\nمن چه هدیه\u200Cای میتونم برای روز مادر به مامانم بدم؟!\n\nپدرش جواب داد:\nیک دسته گل چطوره؟ مامانت گل خیلی دوست داره.\nاما فرنی گفت:\nولی گل به اندازه\u200Cی کافی خوب هست؟\n\nمادربزگ گفت:\nیه نقاشی براش بکش! مادرت نقاشی\u200Cهای تو رو خیلی دوست داره!\nولی فرنی گفت:\nولی یه نقاشی به اندازه\u200Cی کافی خوب هست؟\n\nخاله\u200Cی فرنی خندید و گفت:\nبراش یک کیک بپز! من بهت کمک میکنم! میتونیم با هم کیک فنجونی درست کنیم! مادرت عاشق کیک فنجونی با طعم توت فرنگیه!\n\nفرنی گفت:\nولی چند تا کیک فنجونی به اندازه\u200Cی کافی خوب هست؟!\n\nبهترین دوست فرنی بهش گفت:\nیک تیکه مقوای صورتی بردار . مثل قلب ببرش و عکستو بچسبون روش! من همیشه همین کار رو میکنم!\nفرنی گفت:\nولی این به اندازه\u200Cی کافی خوب هست؟!\n\nپدربزرگ گفت:\nجچطوره که همه\u200Cی اینا رو بهش بدی؟!\nفرنی گفت:\nولی آخه من چطوری میتونم همه\u200Cی اینا رو آماده کنم؟!\nپدربزرگ گفت:\nخب چطوره که برای هر کدوم از اینا یک کوپن درست کنی و به مادرت بدی؟! اینجوری اون هر روز میتونه یکی از این هدیه\u200Cها رو داشته باشه!\nفرنی که گیج شده بود پرسید:\nکوپن دیگه چیه؟!\n\nپدربزرگ جواب داد:\nیادته خاله برای تولدت چی بهت هدیه داد؟! کوپن برای کتابفروشی!\nفرنی گفت:\nکوپن! آهاااان! و بعد من اون کوپن\u200Cها رو به فروشنده دادم و سه تا کتاب ازش گرفتم! یک کتاب رنگین کمونی، یک کتاب رنگ آمیزی و یک کتاب اسب تک شاخ!\nپدربزرگ گفت:\nآفرین! دقیقا! ما هم میتونیم یک عالمه کوپن کاغذی برای مامانت درست کنیم و روی هر کدوم یک چیزی بنویسیم! مثلا:\nیک ماچ آب دار!\nیک شاخه گل!\nکیک فنجونی توت فرنگی!\nیک نقاشی قشنگ!\nفرنی با کمک بابابزرگ کلی کوپن کاغذی قشنگ درست کرد و برای روز مادر به مامان پاندا هدیه داد!\nمامان پاندا وقتی کوپن\u200Cها رو دید، کی خوشحال شد و گفت:\nممنون فرنی عزیزم! حالا بگو ببینم! به اندازه\u200Cی کافی کوپن بغل برای من گذاشتی؟ چون من هر روز دوست دارم که بغلت کنم! روزی یک دونه بغل برای هدیه دادن به من کافیه!\nو بعد محکم فرنی رو بغل کرد!\n\n",
      "src": "../../../assets/images/type-2/15/1.JPG-min-3.jpg"
    },
    {
      "id": 16,
      "title": " پارک با مامان\u200Cبزرگ",
      "body": "پایین جاده، یکم اون طرف تر از خونه\u200Cی پانیا، یک پارک بزرگ و سرسبز قرار داره!\n\nپانیا کمی خجالتیه اما بازی کردن توی پارک رو خیلی دوست داره! هر روز وقتی از مدرسه برمیگرده، به همراه مادربزرگش به پارک نزدیک خونشون میره!\n\nمادربزرگ برای این که خوب ببینه نیاز به عینک داره!\nاما اون صداها رو خیلی خوب میشنوه!\nعوضش پانیا توی دیدن و پیدا کردن چیزها خیلی خوبه! اون حتی از مادربزرگ هم بهتره!\n\nپانیا میتونه پرنده\u200Cها و حشرات جدید رو خیلی سریع ببینه و پیدا کنه!\n\nپانیا میتونه قشنگترین گل\u200Cها و بلندترین درخت\u200Cها رو به راحتی پیدا کنه!\n\nو تازه! پانیا توی پیدا کردن شکلات و شیرینی\u200Cهای مخفی مادربزرگ هم خیلی خوبه!\n\nمادربزرگ میپرسه:\nاون چه صداییه که از پشت درخت میاد؟\nپانیا میگه:\nصداش مثل یک پرنده هست مادربزرگ؟\nمادربزرگ میگه:\nنه! صداش شبیه یک حیوون بزرگتر از پرنده است! تو میتونی ببینی که اون چیه عزیزم؟\n\nپانیا گفت:\nمادربزرگ! اون یه سگه!\n\nمادربزرگ با دماغش بو کشید و گفت:\nپیف پیف! چه سگ بوگندویی!\n\nفردا ظهر، وقتی پانیا از مدرسه برگشت، سریع کیفش رو آماده کرد!\nمادربزرگ پرسید:\nپانیا! آماده\u200Cای که بریم پارک؟\nپانیا با خوشحالی جواب داد:\nبله! لطفا بریم مادربزرگ!\n\nپانیا در خونه رو باز کرد و گفت:\nمادربزرگ! نگاه کن کی این جاست!\n\nپانیا به سگ کوچولو گفت:\nتو ما رو پیدا کردی ناقلا! پس حالا باید حمومت کنیم!\n\nاز اون روز به بعد، پانیا، مادربزرگ و دوست جدیدشون هر روز توی پارک با هم بازی میکردن و خوش میگذروندن!\n\nپانیا از اون روز به بعد کمتر خجالت میکشید! چون اون حالا یه دوست بامزه و شیطون پیدا کرده بود!\n\n",
      "src": "../../../assets/images/type-2/16/main-min.jpg"
    },
    {
      "id": 17,
      "title": "ماموریت بزرگ آرنا و آیریس",
      "body": "آرنا و آیریس توی هند زندگی میکنن! امروز اونا به مدرسه رفتن! وقتی که به مدرسه رسیدن، خانم معلم اونا رو صدا کرد. یک دانش\u200Cآموز جدید کنار خانم معلم ایستاده بود!\nمعلم آرنا و آیریس، یک ماموریت بزرگ به اونا داد! اونا باید تمام مدرسه رو به دانش\u200Cآموز جدید نشون میدادن!\nاسم دانش\u200Cآموز جدید، سام بود!\nخانم معلم به آرنا و آیریس گفت:\nیک کاری کنید که حتما به سام خوش بگذره و احساس غریبی نکنه!\n\nوقتی که زنگ تفریح شروع شد، آرنا و آیریس ، سام رو سریع به کلاس بغلی بردن!\nتوی کلاس بغلی، معلم یک کاسه\u200Cی بزرگ داشت که باهاش آهنگ مینواخت! معلم گفت:\nبچه\u200Cها! زود باشید و برای مدیتیشن آماده بشید!\nبعد معلم، یک تیکه چوب رو به دور کاسه کشید! یک آهنگ زیبا کلاس رو پر کرد! موهای تن آرنا سیخ شد! آرنا به سام نگاه کرد و دید که سام داره لبخند میزنه و از آهنگ لذت میبره!\n\nخیلی زود، زمان ناهار فرا رسید! آرنا و آیریس، سام رو به سال غذاخوری بردن! سام پرسید:\nبچه\u200Cها! به نظر شما برای ناهار چی داریم؟\nآرنا ایستاد و شروع کرد به بو کشیدن! این بوی خیلی آشنایی بود! بوی زنجبیل و سیر و کلی ادویه!\nآرنا با هیجان گفت:\nاین بو شبیه به بوی آشپزخونه\u200Cی مامانمه وقتی که مرغ کاری درست میکنه!\n\nآرنا درست حدس زده بود!\nغذا برنج سفید نرم با خورش مرغ کاری خیلی خوشمزه بود! اونا غذا رو گرفتن و با اشتها خوردن! اونا نزدیک بود که انگشت\u200Cهاشون رو هم بخورن چون غذا خیلی لذیذ بود! حتی سام هم حسابی غذا رو دوست داشت!\n\nبعد از ناهار، آرنا و آیریس رفتن که بازی کنن! سام هم دنبال اونا راه افتاد!\nآیریس و آرنا دستشون رو تا آرنج توی گل فرو کردن و گل رو بین انگشت\u200Cهاشون فشار دادن! اونا با گل بازی میکردن! این باعث شد سام خنده\u200Cاش بگیره!\nسام گفت:\nمن میتونم بهتون یاد بدم که چجوری یک قلعه\u200Cی گلی درست کنید!\nبعد از اون، آیریس، آرنا و سام، با هم قلعه و ماشین ساختن!\n\nهمون لحظه، بارون شروع به باریدن کرد. سام با خوشحالی گفت:\nبیایید سعی کنیم بارون رو بخوریم!\nسام دهنش رو باز کرد، زبونش رو آورد بیرون و صبر کرد تا قطره\u200Cهای بارون روی زبونش بریزن! آیریس و آرنا هم همین کار رو کردن!\nسام گفت:\nمزه\u200Cی آب شیر رو میده!\nآیریس گفت:\nهیچ مزه\u200Cای نمیده!\nآرنا گفت:\nبه نظر من مزه\u200Cی آب شیرین چشمه\u200Cهای کوهستان رو میده!\nزنگ خورد و این یعنی زنگ علوم داشت شروع میشد، اما قبل از این که اونا برن به کلاس…\n\nیک مه غلیظ دور اونا رو گرفت! انگار که یک پتوی سفید روی همه چیز رو پوشونده بود! آرنا، آیریس و سام به سختی میتونستن چیزی رو ببینن! اونا به هم نزدیک شدن و آروم آروم حرکت کردن!\nهمینطور که از بین مه راه میرفتن، میخندیدن و شادی میکردن!\n\nدوست جدید آرنا و آیریس، خیلی پسر خوب و باحالی بود! اونا نمیتونستن صبر کنن تا روز بعد دوباره با اون بازی کنن!\n\n",
      "src": "../../../assets/images/type-2/17/Untitled-1-min-8.jpg"
    },
    {
      "id": 18,
      "title": "کلاه نوروزی مامان مرغه",
      "body": "وقت بهاره. خورشید داره توی مزرعه\u200Cی سرسبز میتابه!! شکوفه\u200Cهای صورتی گل\u200Cها دارن آروم آروم باز میشن!!!\nبرگ جدید درختان داره در میاد!! معلومه که بهار داره از راه میرسه!!\n\nولی مامان مرغه حسابی حالش گرفته شده!!\n\nاون توی انباری یک کلاه آبی کهنه و خاکی پیدا کرده! ولی این کلاه اصلا به اندازه\u200Cی کافی قشنگ نیست!! نمیشه برای لباس عید اونو پوشید.\n\nمامان مرغه گفت:\nقد قد قدااا! من باید یکم کلاهمو تمیز کنم!! قد قدا!! باید حتما کلاهم بهاری باشه!!\nجوجه کوچولوها گفتن:\nباید کلاهت بهاری باشه؟\nو تند و سریع رفتن و دور انباری دویدن.\n\nجوجه کوچولو\u200Cها میگفتن:\nما چی باید پیدا کنیم تا کلاه مامان مرغه نوروزی بشه؟؟ جیک جیک!!\nکوچکترین جوجه گفت:\nجیک جیک!! چند تا برگ سبز تازه چطوره؟\nبقیه\u200Cی جوجه\u200Cها جیک جیک کنون گفتن:\nنه نه!!! جیک جیک!! به اندازه کافی قشنگ نیست!!\n\nیکی دیگه از جوجه\u200Cها که داشت دنبال یک پروانه میدوید، گفت:\nجیک جیک، یک پروانه چطوره؟؟\nبقیه\u200Cی جوجه\u200Cها گفتن:\nولی پروانه که یک جا نمیمونه!!! جیک و جیک!!! پروانه از روی کلاه پرواز میکنه و میره!!\n\nیکی از جوجه\u200Cها، یک پر رنگی رنگی از روی زمین برداشت و گفت:\nجیک و جیک، به نظرتون یک پر زیبا چطوره؟؟\nبقیه\u200Cی جوجه\u200Cها گفتن:\nشاید این خوب باشه!! ولی باید بیشتر بگردیم!! جیک جیک!!\nهمه\u200Cی جوجه\u200Cها گشتن و گشتن تا یک چیز نوروزی برای کلاه مامان مرغه پیدا کنن!!\n\nیکی از جوجه\u200Cها فریاد زد:\nجیک جیک، نگاه کنید، یک ذرت طلایی!!\nهمه\u200Cی جوجه\u200Cها به سمت ذرت\u200Cها دویدن!!! اما اونا شروع کردن به نوک زدن و تند و سریع همه\u200Cی ذرتو خوردن!!\n\nیکی از جوجه\u200Cها گفت:\nما باید یک چیز خیلی خیلی قشنگ پیدا کنیم!! جیک جیک!!\nجوجه\u200Cی بعدی گفت:\nما باید یک چیز بهاری و نوروزی پیدا کنیم!! جیک جیک!!\nبعد جوجه کوچولوها، دشت کنار مزرعه رو دیدن!!\n\nتوی دشت کنار مزرعه، کلی گل زیبا و رنگی رنگی بود!! جوجه کوچولوها دویدن تا به دشت برسن!!\nدشت پر از گل\u200Cهای زیبا بود!! گل\u200Cهای سفید!! گل\u200Cها آّبی و گل\u200Cهای صورتی!!\n\nکوچکترین جوجه گفت:\nجیک و جیک!! به نظر من گل\u200Cهای صورتی خیلی کلاه مامان مرغه رو قشنگتر میکنن!!\nهمه\u200Cی جوجه کوچولوها موافق بودن!!\nاونا فقط چند تا گل کوچیک چیدن!! آخه گل\u200Cها توی دشت قشنگ\u200Cتر هستن!!! جوجه\u200Cها فقط چند تا گل نیاز داشتن!!\n\nجوجه کوچولوها، کلاه مامان مرغه رو پیدا کردن!!\nجوجه کوچولوها، گل\u200Cها رو مرتب روی کلاه مامان مرغه گذاشتن!!\nهمشون با هم یک صدا گفتن:\nجیک و جیک و جیک!! عجب کلاه بهاری قشنگی!!\n\nمامان مرغه، حسابی عاشق کلاه نوروزی جدیدش شده بود!!\n\nو عاشق جوجه کوچولوهاش بود که این کلاه قشنگ رو براش ساخته بودن و خوشحالش کرده بود!!\n\nتازه وقتی گل\u200Cهای صورتی کمی پژمرده شدن، جوجه کوچولوها رفتن و چند تا گل آبی خیلی قشنگ از دشت چیدن و دوباره یک کلاه جدید برای مامان مرغه ساختن!!\n\n",
      "src": "../../../assets/images/type-2/18/Untitled-1.jpg"
    },
    {
      "id": 19,
      "title": "تموم رنگ\u200Cهای رنگین کمان",
      "body": "یکی بود یکی نبود. جیادا، دختر زیبایی بود که پرنسس کوهستان بود. اون عاشق آواز خوندن و بالا رفتن از درخت\u200Cها بود. ولی اون از همه بیشتر، دوست داشت که دنبال رنگین کمون بدوه!\n\nدر واقع جیادا تمام رنگ\u200Cهای رنگین کمان رو دوست داشت. جیادا میدونست که هر رنگی برای خودش زیبا و خاصه! چونکه که مادر جیادا همیشه این شعر رو میخوند:\n،  و \n و  و \nهمه\u200Cی اونا قشنگن\nبا هم دیگه محشرن\n\nدر روز تولد دوازده سالگی جیادا، مادرش اون رو فرستاد تا بره و مادربزرگش رو ملاقات بکنه. مامان\u200Cبزرگ لیزا خیلی خیلی پیر و دانا بود. اون روی نوک قله\u200Cی بلندترین کوه کوهستان زندگی میکرد. مامان بزرگ لیزا تنها زندگی میکرد. یک روز تموم طول میکشید تا جیادا به خونه\u200Cی مادربزرگ لیزا برسه، ولی جیادا خیلی خیلی مصمم بود.\nجیادا کل روز بالا رفت و بالا رفت. اون کل روز مشغول کوهنوردی بود تا این که بالاخره کلبه\u200Cی مادربزرگ لیزا از دور نمایان شد. داخل کلبه، مادربزرگ لیزا منتظر جیادا بود.\nمادربزرگ لیزا به جیادا گفت:\nجیادا دختر قشنگ! بیا بشین! میدونی که چرا مادرت تو رو به این جا فرستاده؟\nجیادا سرش رو به نشونه\u200Cی نه تکون داد!\nمادربزرگ جواب داد:\nرسم قدیمی کوهستان اینه که لباس تولد دوازده سالگی پرنسس کوهستان رو ، مادربزرگش باید براش ببافه! اونم به رنگ مورد علاقه\u200Cی پرنسس. مادر من برای مادر تو لباس تولد دوازده سالگی دوخت! و الان نوبت منه که لباس تو رو بدوزم. متوجه شدی عزیزم؟\nجیادا گفت:\nبله مادربزرگ!\nجیادا قصه\u200Cهایی که مادرش راجع به این رسم براش تعریف کرده بود رو یادش اومد. بالاخره نوبت اون هم رسیده بود!\nمادربزرگ لیزا، از پنجره به سمت دهکده\u200C اشاره کرد و گفت:\nوقتی که بهار بیاد، تمام گل\u200Cهای دهکده، به رنگی که تو انتخاب کردی شکوفه میزنن! هر رنگی معنی خاص خودش رو داره و آینده\u200Cی دهکده\u200Cی ما رو برای سال\u200Cها مشخص میکنه! برای همین انتخاب تو خیلی خیلی مهمه!\nچشم\u200Cهای جیادا از تعجب گرد شد!\nمادربزرگ لیزا ادامه داد:\nمن تصمیم گرفتم که برای تو یک دامن بدوزم! حالا بگو ببینم! دوست داری دامنت چه رنگی باشه؟! خوب فکر کن عزیزم! این رنگ قراره سرنوشت دهکده\u200Cی ما رو تا سال\u200Cها بعد تعیین بکنه!\nجیادا کمی مضطرب شد! حیادا میدونست که این تصمیم خیلی مهمه، اما یک مشکل بزرگ وجود داشت!\nجیادا یک نفس عمیق کشید و کمی فکر کرد! اون بالاخره تموم جراتش رو جمع کرد و پرسید:\nمادربزرگ لیزا! من چجوری میتونم یک رنگ انتخاب کنم؟! من همه\u200Cی رنگ\u200Cهای رنگین کمان رو دوست دارم!\n\n رنگ آتشه و حسابی قویه! اون مثل رگه\u200Cهای دائمی نور خورشید توی آسمونه! قرمز خیلی پر رنگ و بلنده! قرمز به من جرات میده که حرفمو بزنم و خودم باشم!\nقرمز رنگ عشق و شانس و شجاعته! من وقتی قرمز میپوشم، حس میکنم که رو بلندترین نقطه\u200Cی دنیا ایستادم!\n\n باعث میشه حسابی حس راحت و گرم و نرمی داشته باشم! مثل قدم زدن توی یک ظهر زیبای تابستونی! نارنجی منو یاد آب پرتقال صبحانه و بستنی یخی پرتقالی خوشمزه میندازه!\nمن وقتی نارنجی میپوشم، حس میکنم که تو خونه\u200Cام! چون خیلی حس راحتی دارم!\n\n خیلی خالصه و رنگ خوش گذرونیه! زرد من رو یاد دویدن توی مزرعه\u200C\u200Cی گل\u200Cهای آفتابگردون میندازه! زرد باعث میشه من دلم بخواد تا ابد یک بچه بمونم و بازی و کنم و بخندم!\nمن وقتی زرد میپوشم، حس میکنم که شادترین دختر دنیا هستم!\n\n باعث میشه که من بخوام دست از عجله بردارم و از زندگی لذت ببرم! گل\u200Cها رو بو کنم و توی بارون بدوم! سبز باعث میشه بیشتر به اطرافم توجه کنم! سبز باعث میشه من به طبیعت و کره\u200Cی زمین بیشتر اهمیت بدم!\nمن هر وقت که سبز میپوشم، حس میکنم که آدم بهتری هستم!\n\n، آروم ولی محکمه! آبی باعث میشه من کم حرف اما قوی باشم! آبی حسابی با کلاس و خانمانه است! آبی رنگ موج\u200Cهای قوی اقیانوسه! آبی رنگ آسمون زیبای صبحه!\nآبی رنگ آبه که وقتی تشنمونه میخوریم!\nمن وقتی که آبی میپوشم، حس میکنم میتونم زندگی رو کنترل کنم!\n\n به من احساس دانایی میده! بنفش رنگ وفاداری و رهبریه! بنفش رنگ سلطنتی و شاهانه است! بنفش رنگ زیبا شنل پادشاهان قدرتمنده!\nمن هر وقت که بنفش میپوشم، حس میکنم که یک پرنسس واقعی هستم!\n\nجیادا ادامه داد:\nبرای همینه که من نمیتونم فقط یک رنگ رو برای دامنم انتخاب کنم مادربزرگ لیزا!\nمادربزرگ لیزا نشست و کمی فکر کرد و گفت:\nجیادا! من واقعا دوست داشتم که بتونم کمکت کنم! ولی رسم، رسمه! تو که نمیتونی از من انتظار داشته باشی که یک رسم 400 ساله رو دور بریزم! برو و هفته\u200Cی دیگه برگرد و رنگ مورد علاقه\u200Cات رو به من بگو، اگرنه من مجبورم که خودم یک رنگ برات انتخاب کنم!\nجیادا وقتی از کلبه\u200Cی مادربزرگ لیزا اومد بیرن، شروع کرد به گریه کردن! جیادا منظور مادربزرگ لیزا رو میدونست! ولی حسابی از برخورد خشن مادربزرگ ناراحت بود!\nمادربزرگ لیزا از پنجره به بیرون نگاه کرد! بارون تازه بند اومده بود! مادربزرگ با خودش گفت:\nمن دارم کار درستی میکنم! مگه نه؟!\nناگهان مادربزرگ لیزا چیزی توی آسمون دید و چشم\u200Cهاش برق زد!\n\nمادربزرگ لیز با خودش گفت:\nاوه! من چقدر نادون بودم! این میتونه همه چیز رو تغییر بده!\nیک هفته بعد\nجیادا سفرش رو به سمت نوک بلندترین قله\u200Cی کوهستان شروع کرد. اون همینطور که از کوه بالا میرفت، حسابی فکر کرد و فکر کرد. وقتی جیادا به نوک قله رسید، تصمیمش رو گرفته بود اما اصلا خوشحال نبود!\nجیادا با صدای بلند گفت:\nمادربزرگ لیزا! من رنگم رو انتخاب کردم!\nمادربزرگ لیزا گفت:\nبیا داخل دختر عزیزم!\nجیادا گفت:\nمادربزرگ، رنگی که من انتخا…\nولی ناگهان از تعجب زبونش بند اومد! جیادا اصلا چیزی رو که میدید رو باور نمیکرد! یک دامن زیبای دست دوز اونجا بود به رنگ تموم رنگ\u200Cهای رنگین کمان! این دامن خیلی خیلی بهتر از هر چیزی بود که جیادا تصورش رو میکرد!\n\nجیادا با خوشحالی گفت:\nخیلی ممنونم مادربزرگ لیزا!\nجیادا از خوشحالی، چشم\u200Cهاش پر از اشک شد و دوید و محکم مادربزرگ لیز رو بغل کرد! این بهترین لحظه تو کل زندگی جیادا بود!\nسه ماه بعد\nبالاخره بهار از راه رسید! اما این دفعه یک فرق خیلی بزرگ داشت! این بار گل\u200Cهای دهکده از تموم رنگ\u200Cهای رنگین کمان بودن! این زیباترین منظره\u200Cای بود که مردم دهکده تا اون لحظه دیده بودن!\n\n",
      "src": "../../../assets/images/type-2/19/Untitled-1-min-4.jpg"
    },
    {
      "id": 20,
      "title": "کیف مدرسه\u200Cی ماریا",
      "body": "ماریا یک دختر دبستانی هستش و منم کیف مدرسه\u200Cی اون هستم! من دوست ماریا هستم! ماریا صبح\u200Cها بیدار میشه و برای مدرسه رفتن آماده میشه!\n\nمن هم از گوشه\u200Cی اتاق به اون نگاه میکنم! من خوشحالم چون میدونم که من هم با اون به مدرسه میرم!\n\nماریا هر روز من رو روی دوشش میذاره و به مدرسه میبره! هر وقت اون میدوه، قلب من هم تند میزنه!\n\nما راه میریم و راه میریم تا به سرویس مدرسه برسیم! توی سرویس مدرسه، من خیلی راحت روی پای ماریا میشینم! ماریا خیلی خیلی منو دوست داره!\n\nما توی راه مدرسه، کیف\u200Cهای دیگه\u200Cای هم میبینیم! ما حرف میزنیم و میخندیم و شعر میخونیم! میپریم و خندان با بچه\u200Cها به مدرسه میرسیم!\n\nماریا خیلی از وسایلش رو داخل من میذاره! کتاب\u200Cهای رنگی، دفتر، مداد و تراش و پاک کن. و ظرف ناهار!\nهمیشه بوهای خیلی خوبی از ظرف غذای ماریا میاد!\n\nوقتی ماریا بالا و پایین میپره، همه\u200Cی این وسایل داخل من به هم میخورن و قاطی میشن!\nمن همیشه کنار ماریا هستم!\n\nزنگ تفریح که میشه، ماریا من رو میذاره توی کلاس و میره توی حیاط! من کمی تنها میشم اما بقیه\u200Cی کیف\u200Cها هم توی کلاس هستن، برای همین میتونیم با هم حرف بزنیم، بخندیم و شعر بخونیم!\n\nوقتی مدرسه تموم میشه، ماریا دوباره تموم وسایلش رو داخل من میذاره و از مدرسه میدوه بیرون چون میخواد زود به خونه برسه! اون اونقدر تند میدوه که من بعضی وقتا میترسم!\n\nاون منو میذاره گوشه\u200Cی اتاقش و من رو یادش میره و من فقط از دور نگاهش میکنم!\n\nولی من میدونم که فردا، ما باز هم با هم به مدرسه میریم!\n\n",
      "src": "../../../assets/images/type-2/20/1.JPG.jpg"
    }
  ]
}

